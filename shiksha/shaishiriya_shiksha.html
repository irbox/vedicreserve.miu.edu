<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Shaishiriya Shiksha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >

<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height: 14860px;"> 
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">
शिक्षा  Śhikṣhā >  शैशिरीयशिक्षा <font color="#0755b5"> Śhaiśhirīya Śhikṣhā </FONT>
</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<div style=" margin-left: 0px; margin-right: 10px; padding-left: 40px; padding-right:-185px;">

<span class="verses">
<a href="#line1" >Lines: 1-100 </a></li>

<li id="chapterbuttons" class>
<a href="#line101" > 101-200 </a></li>

<li id="chapterbuttons" class>
<a href="#line201" > 201-300 </a></li>

<li id="chapterbuttons" class>
<a href="#line301" > 301-360 </a></li>


</ul>
</span>
<div id="border1"> </div>
</div>

<br><div id="vedictext">
<h3><a name="line1"> शैशिरीय शिक्षा </a></h3>

<p> 

हरिः श्रीगणपतये नमः अविघ्नमस्तु <br />
हरिः श्रीगणपतये नमः अविघ्नमस्तु <br>
गजाननाय श्रीशाय सर्वविघ्नप्रणाशिने <br>
नमो गणेशरूपाय विष्णवे दशबाहवे  १<br>
जगत्संभूतिसंरक्षा संहारैकविनोदिने<br>
नमो भगवते तस्मै चिदानन्दाय विष्णवे  २<br>
मुद्गलो गालवो गार्ग्यः शाकल्यः शैशिरस्तथा<br>
पञ्चैते शौनकाः शिष्याः शाखाभेदप्रवर्तकाः  ३<br>
शैशिरस्य तु शिष्यस्य शाकटायन एव च  <br>
सर्वज्ञं सर्वकर्तारमाचार्यं तु प्रणम्य च  ४<br>
शैशिरोऽहं प्रवक्ष्यामि शाखाया लक्षणं विधिम्<br>
त्रिषष्टिश्चतुःषष्टिर्वा वर्णाः संभवतो मताः  ५<br>
प्राकृते संस्कृते वापि स्वयं प्रोक्ताः स्वयंभुवा  <br>
स्वरा विंशतिरेकश्च स्पर्शानां पञ्चविंशतिः  ६<br>
यादयश्च स्मृता ह्यष्टौ चत्वारस्तु यमाः स्मृताः  <br>
अनुस्वारो विसर्गश्च ळकारश्च तथैव च  ७<br>
दुस्पृष्टश्चेति विज्ञेयो नासिक्यं रङ्गमुच्यते<br>
उच्चारणविशेषेणात्राक्षराश्रयमुच्यते  ८<br>
द्विविधं वर्णजातं हि स्वरो व्यञ्जनमेव च<br>
अकारादिः स्वरो ज्ञेयः कादि व्यञ्जनमुच्यते ९<br>
द्विविधश्च स्वरो ज्ञेयो नासिक्यः सानुनासिकः<br>
उदात्तश्चानुदात्तश्च स्वरितः प्रचयस्तथा  १०<br>
कादीनां पञ्चवर्गाश्च स्पर्शा इति हि संज्ञिताः<br>
दुस्पृष्टश्चेति विज्ञेयो डढयोः स्वरमध्ययोः  ११<br>
वर्गाणां प्रथमा वर्णा द्वितीया ऊष्मसंज्ञिताः<br>
हकारवर्ज्याश्चाघोषाः शिष्टं घोषवदुच्यते  १२<br>
नासिक्याः पञ्चमा वर्णा अनुस्वारस्तथैव च<br>
चत्वारस्तु यमाः प्रोक्ता अव्यक्ताः सानुनासिकाः  १३<br>
चतस्रो यादयोन्तस्था नासिक्या अप्यरेफिकाः  <br>
ऊष्माणः शादयश्चैव चत्वार इति कीर्तिताः  १४<br>
जिह्वामूलीय इत्युक्त उपध्मानीय एव च <br>
कपाश्रितोष्मजातौ च विसर्गस्य च संभवौ  १५<br>
ह्रस्वो दीर्घः प्लुत इति स्वराः कालेन संज्ञिताः<br>
सन्ध्यक्षराणां कालश्च दीर्घःप्लुतो न मात्रिकः  १६<br>
उच्चारणविशेषेणात्राक्षराश्रयमुच्यते  <br>
व्यञ्जनं त्वर्धमात्रं स्यात् स्वरभक्तिस्तथैव च  १७<br>
संयोगे पादमात्रा स्यात् स्वरभक्तिः प्रकीर्त्यते<br>
ह्रस्वात् परस्त्वनुस्वारस्त्रिपादः परिकीर्तितः  १८<br>
स च ह्रस्वस्त्रिपादः स्याद् द्वावेतौ सममात्रिकौ<br>
दीर्घात् परस्त्वनुस्वारः पादमात्रः प्रकीर्तितः  १९<br>
स च दीर्घः सपादः स्याद्वर्णकालो निगद्यते  <br>
अष्टौ स्थानानि वर्णानामुरः कण्ठः शिरस्तथा  २०<br>
जिह्वामूलं च दन्ताश्च नासिकोष्टौ च तालु च  <br>
अकुहाः कण्ठजाः प्रोक्ता उपध्मानीय ओष्ठजः  २१<br>
उपू ओष्ट्यौ विजानीयाद्वो दन्त्योष्ट्यस्तथैव च<br>
ए ऐ तु कण्ठतालव्यौ ओ औ कण्ठोष्ठजौ स्मृतौ  २२<br>
स्पर्शानां करणं स्पृष्टमन्तस्थास्वीषदुच्यते  <br>
स्वराणामूष्मणां चैव विवृतं करणं स्मृतम्  २३<br>
संवृतं चेत्यकारस्य सर्ववर्णो निगद्यते<br>
उच्चारणविशेषेणात्राक्षराश्रयमुच्यते  २४<br>
अनुस्वारे विवृत्यन्ते विरामे चाक्षरद्वये <br>
ओवर्णे च उवर्णे च पवर्गे च पृथक् पृथक्  २५<br>
ओ औ उवर्ण इत्येषामनुस्वारपवर्गयोः<br>
विरामे च विवृत्तौ च मध्ये च व्यञ्जनद्वये  २६<br>
द्विरोष्ठौ तु विगृह्णीयाद्वकारे त्वधरं तथा  <br>
सुऊतयो भ्रातुः पुत्रान्धेनुं सोमः  २७<br>
प्र सुष्टुतिः यन्मयोभु उदीरय पुपुष्वान्<br>
मोष्टवो असमा बभूवुः श्वो वोचेमहीत्येतादृशं निदर्शनम् २८<br>
ओ औ उवर्ण इत्येषां व्यञ्जनस्य च संगतौ<br>
सकृदोष्टौ विगृह्णीयान्नान्यश्चेन्मध्यगः स्वरः २९<br>
द्विषो युयोतु यूयुविरित्येतत्तन्निदर्शनम्<br>
कतवा यत्र दृश्यन्ते सन्धिस्थानेषु नित्यशः  ३०<br>
स्ववर्गेण नियुक्ताश्च वीरन्तत्रैव कारयेत्<br>
हिङ्कृण्वती तत्ते भद्रं गां भजन्त निदर्शनम्  ३१<br>
स्पर्शानां पञ्चमैर्योगे भवन्तीह यमाः स्मृताः  <br>
अयः पिण्डेन तत्तुल्यं घनबन्धाः प्रकीर्तिताः  ३२<br>
सः पलिक्नीरग्निर्यज्ञं पत्निर्विद्म दध्मात्मानं<br>
पाप्माजगृभ्मागृभ्णामित्येतन्निदर्शनम्  ३३<br>
स्पर्शास्त्वपञ्चमाश्चैवमन्तस्थाभिश्च संयुताः<br>
दारुपिण्डेन तत्तुल्यं श्लथबन्धाः प्रकीर्तिताः  ३४<br>
शत्रुं सख्यमग्र्यं कृच्छ्रं क्व वज्रं यज्वा राष्ट्र्यति<br>
प्लायोगिर्विद्धिर्मेढ्रंवाध्र्यश्वेति निदर्शनम्  ३५<br>
वकारस्तु नकारेण णकारेण च संयुतः<br>
श्लथबन्धः स विज्ञेयो दुस्पृष्टश्चात्र चोच्यते  ३६<br>
भूरिदाव्नः एवयाव्नः प्रातर्याव्णः दधिक्राव्णः<br>
ईळे द्यावापृथिवीमीळ्हे सप्तिरित्यत्र तु निदर्शनम्  ३७<br>
संयोगे शषसाः पूर्वे परं चेदनुनासिकम्<br>
ऊर्णापिण्डेन तत्तुल्यं श्लथबन्धाः प्रकीर्तिताः  ३८<br>
अश्नोतु विष्णुर्घृतस्नूकार्ष्मेवेति निदर्शनम्<br>
परस्परस्तु संयोगः स्पर्शानां संभवेद्यदि  ३९<br>
तत्पूर्वस्य श्रुतिर्नास्ति विरामे व्यञ्जनस्य च  <br>
वाग्देवीविट् कुलाद्विभ्राड् बृहदारैक् पन्थाम्  ४०<br>
यद्घ्नन् त्रिष्टुब्गायत्री अस्मादनुष्टुबिति निदर्शनम्<br>
नकारान्तं पदं पूर्वं यवकारे परे पदे  ४१<br>
असंयुतं तु विज्ञेयमुभयोर्व्यक्तिरिष्यते<br>
संयुतौ यवकारौ चेदृकारः परतो यदि  ४२<br>
संयुतं त्वत्रविज्ञेयं नोभयोर्व्यक्तिरिष्यते<br>
अनुस्वारस्वराद्यस्तु संयोगादिर्द्विरुच्यते  ४३<br>
ऊष्मा चेत्प्रथमौ ज्ञेयौ लात् स्पर्शो रपरस्तथा<br>
त्वं श्रद्धाभीरथं स्वस्ति वज्रमग्रमात्वारथं  ४४<br>
आद्वाभ्यामीध्यस्व विभ्वीस्सहस्कृत <br>
कश्छन्दसां पश्चात् सुष्टुभस्तिष्ठन्ति शुल्काकस्तदस्ता  ४५<br>
दिवस्परि शुल्का उल्कामिव गल्दयामर्च्चतिवर्ध-<br>
न्तान्दितं पुनर्यन्धपूर्वमैर्थश्च तदत्र तु निदर्शनम्  ४६<br>
यद्यूष्मानुपधो युक्तः स चेद्यन्तस्थया पुनः<br>
तस्यैव क्रमणं कार्यं श्यावाः स्वाहा श्रिये ह्वये  ४७<br>
नटाभ्यां से परे मध्ये तकारः संप्रजायते<br>
नतयोर्ले चवर्गे च सवर्णः स्यात् परस्य तु  ४८<br>
त एवादुकहेमञ्च वृत्तश्चाकारः श्रूयते <br>
आपः क्षिप्तं च यच्छब्दं प्रथमोच्चारणलक्षणम्   ४९<br>
ससवान्त्सन्त्स्तूयसे विराट्त्सम्राट् यस्मिँल्लोके<br>
<a name="line101">नॄञ्जातैरिति तल्लोकमस्माच्चेति निदर्शनम्  ५०</a><br>
अनन्त्याः प्रथमा वर्णा घोषसंज्ञे परे स्थिते<br>
वर्णा द्वितीयानुच्यन्ते उच्यन्ते वर्णवेदिभिः  ५१<br>
द्वयोः पादुकहेमञ्च वृत्तश्चाकार श्रूयते <br>
आपः क्षिप्तं च यच्छब्दं द्वितीयोच्चारणलक्षणम्   ५२<br>
वृख्षे वृख्षे संवथ्सरं त्वान्थ्सारि तमफ्सन्त चमथ्सरः<br>
मथ्स्यपायीत्येतत्तु निदर्शनम्  ५३<br>
यथासौ मत्तमातङ्गः पदात्पदमवक्रमी<br>
एवं पदं पदस्यान्ते दर्शनीयं पृथक् पृथक्  ५४<br>
रलौ स्वराद् यत्र पूर्वा ऊष्मसंज्ञे परे स्थिते<br>
पूर्वस्वरस्य संभाव्या स्वरभक्तिः प्रकीर्त्यते  ५५<br>
अदर्शि शीर्षा अग्निर्होता सर्सृते च न जळ्हवः<br>
शतवल्शोऽर्षा णोऽर्षन्नेतदत्र निदर्शनम्  ५६<br>
व्यञ्जनान्तेषु युक्तेषु सैव स्यात् पादमात्रिका<br>
शीर्ष्णःशीर्ष्णः प्रसर्स्राणः तर्ह्येवैतन्निदर्शनम्  ५७<br>
स्वरभक्तिं प्रयुञ्जानः त्रीन् दोषान् परिवर्जयेत्<br>
इकारं चाप्युकारं च ग्रस्तदोषन्तथैव च  ५८<br>
यकाररेफावित्येता वृकारेण च संयुतौ<br>
ओष्ठौ तत्र न कंप्येते क्षिप्रमेतत्प्रचक्षते  ५९<br>
प्र कृतान्यृजीषिणः वज्र्यृचीषमः शम्यृक्वाणः<br>
निऋर्थन् निऋर्तेश्चापि निदर्शनमितीदृशम् ६०<br>
विसर्जनीयस्य यदा कपयोः परतः स्थितिः<br>
न संहितायां भवत ऊष्मजातौ परिग्रहे  ६१<br>
ज्योतिष्कृद्यातं छर्दिष्पाविममञ्जस्पामुभये<br>
हविष्कृतं पथस्पथ इत्यत्र तु निदर्शनम्  ६२<br>
नीचैः स्वरोऽनुदात्तः स्यादुच्चैश्चोदात्त उच्यते<br>
स्वरितं तत्समाहारस्तदैक्यं प्रचयः स्मृतः   ६३<br>
अनुदात्तो हृदि ज्ञेयो मूर्ध्न्युदात्त उच्यते<br>
स्वरितः कर्णमूलीयः सर्वस्मिन् प्रचयस्तथा  ६४<br>
इमं मे गंगे यमुने सरस्वति निदर्शनम्<br>
उदात्तश्चानुदात्तश्च स्वरितश्च तथैव च  ६५<br>
लक्षणं वर्णयिष्यामि दैवतं रथानमेव च<br>
शुक्लमुच्चं विजानीयात् नीचं लोहितमुच्यते  ६६<br>
श्यामं तु स्वरितं विद्यादग्निरुच्चस्य देवता<br>
नीचे सोमं विजानीयात् स्वरिते सविता तथा  ६७<br>
उदात्तं ब्राह्मणं विद्यान्नीचं क्षत्रियमुच्यते<br>
वैश्यं तु स्वरितं विद्यादुदात्तन्तु भरद्वसुः  ६८<br>
नीचं गौतममित्याहुर्गार्ग्यं तु स्वरितं विदुः<br>
विद्यादुदात्तं गायत्रं नीचं त्रैष्टुभमुच्यते  ६९<br>
जागतं स्वरितं विद्यादेतदेव नियोगतः<br>
मध्ये तु कंपयेत् कंपमुभौ पार्श्वौ समौ भवेत् ७०<br>
द्विगुणं वर्णकालाच्च पादः कंपार्थ इष्यते<br>
अनुदात्तमुपादाय स्वरितं ह्यवलंबयेत्  ७१<br>
पुनर्निहतमागच्छेद् एष कंपविधिः स्मृतः<br>
क्व१वोऽश्वा युजानो३ऽस्माभिस्त्वां ही३न्द्रेति निदर्शनम्  ७२<br>
सरङ्गं कम्पयेत् कम्पं रथीवेति निदर्शनम्<br>
उदात्तः पूर्वभागस्तु परभागो निहन्यते  ७३<br>
उदात्तकम्प इत्युक्तः कुत्रचिच्चापि दृश्यते<br>
शची३पतिन्तनू३नपात्स्थानान्न निदर्शनम्  ७४<br>
क्रमकाले रथानान्न संहितावन्न कंपयेत्<br>
नीचस्वरितमेवात्र एष कम्पविधिः स्मृतः  ७५<br>
स्वस्थः प्रशान्तो निर्भीतो वर्णानुच्चारयेद्बुधः<br>
नाभ्याहन्यान्न निर्हन्यान्न गायेन्न च कम्पयेत्  ७६<br>
यथैवोच्चारयेद्वर्णांस्तथैवैतान् समापयेत्<br>
निवेश्य दृष्टिं हस्ताग्रे शास्त्रार्थमनुचिन्तयन्  ७७<br>
सममुच्चारयेद्वर्णान् हस्तेन च मुखेन च<br>
स्वरश्चैव तु हस्तश्च द्वयन्त युगपद् भवेत्  ७८<br>
हस्ताद् भ्रष्टः स्वराद् भ्रष्टो न वेदफलमश्नुते<br>
न करालो न लंबोष्ठो नाव्यक्तोनानुनासिकः  ७९<br>
गद्गदो बद्धजिह्वश्च न वर्णान् वक्तुमर्हति<br>
प्रकृतिर्यस्य कल्याणी दन्तोष्ठौ यस्य शोभनौ  ८०<br>
प्रगल्भश्च विनीतश्च स वर्णान् वक्तुमर्हति<br>
यथा व्याघ्री हरेत् पुत्रान् दंष्ट्राभिर्न च पीडयेत्  ८१<br>
भीता पतनभेदाभ्यां तद्वद्वर्णान् प्रयोजयेत्<br>
संहितानयते सूर्यं पदानि शशिनः पदम्  ८२<br>
क्रमो विनयते सूर्यं यत्तं पदमनामयम्<br>
हस्तहीनं तु योऽधीते स्वरवर्णविवर्जितम्  ८३<br>
ऋग्यजुःसामभिर्दग्धो वियोनिमधिगच्छति<br>
हस्तेनाधीयमानश्च स्वरवर्णान् प्रयोजयेत्  ८४<br>
ऋग्यजुःसामभिः पूतो ब्रह्मलोकं समश्नुते<br>
यथा वाणी तथा पाणी रिक्तन्तु परिवर्जयेत्  ८५<br>
यत्र यत्र स्थिता वाणी पाणिस्तत्रैव तिष्ठति<br>
उच्चौ निषादगन्धारौ नीचावृषभधैवतौ  ८६<br>
शेषास्तु स्वरिता ज्ञेयाः षड्जमध्यमपञ्चमाः<br>
उदात्तमाख्याति वृषोऽङ्गुलीनां प्रदेशिनीमूलनिष्टमूर्धा  ८७<br>
अन्त्ये च मध्ये च स्वरितं धृतश्च कनिष्ठिकायामनुदात्तमेव<br>
आकाशस्था यथा विद्युत्स्फटिके मणिसूत्रवत्  ८८<br>
एष छेदो विवृत्तीनां यथामात्रविचक्षणः<br>
वत्सानुसृतार्धमात्रा तथा वत्सानुसारिणी  ८९<br>
पाकवत्युभयोर्ह्रस्वा दीर्घमध्या पिपीलिका<br>
प्र व एकोऽर्वाञ्चो अद्यरथं हिरण्यप्रौगम्  ९०<br>
धृतव्रता आदित्याश्चैतत्तत्र निदर्शनम्<br>
स्वरभक्तिं प्रयुञ्जानस्त्रीन् दोषान् परिवर्जयेत्  ९१<br>
इकारं चाप्युकारं च ग्रस्तदोषं तथैव च<br>
न च स्वरति पूर्वाङ्गे नापराङ्गे कथं चन  ९२<br>
न स्वरे न च मात्रायां कथं स्वारो विधीयते<br>
पराङ्गस्य तु यत् पूर्वे पूर्वाङ्गस्य तु यत् परम्  ९३<br>
उभयार्धार्धसंयोगे स्वारं कुर्याद्विचक्षणः<br>
दुर्बलस्य यथा राष्ट्रं हरेत्तद् बलवान्नृपः  ९४<br>
दुर्बलं व्यञ्जनं तद्वद्धरेद् बलवान् स्वरः<br>
मात्रिकं वा द्विमात्रं वा स्वर्यते यदिहाक्षरम्   ९५<br>
तस्यान्ततोर्धमात्रां वै मात्राधिक्यं तथैव सा<br>
ओभावश्च विवृत्तिश्च शषसा रेफ एव च  ९६<br>
जिह्वामूलमुपध्मा च गतिरष्टविधोष्मणः<br>
यद्योभावप्रसन्धानमुकारादि परं पदम् ९७<br>
स्वरान्तं तादृशं विद्याद्यदन्यद्व्यक्तमूष्मणः<br>
स्वराः कम्पाश्च रङ्गाश्च ये यत्कालाः स्वभावतः  ९८<br>
वर्धन्ते प्रोच्यमानास्ते क्षिप्रयत्ने विवक्तरि<br>
यकारस्त्रिविधः प्रोक्तो गुरुर्लघुर्लघूत्तरः  ९९<br>
आदौ गुरुर्लघुर्मध्ये पदान्ते च लघूतरः<br>


<a name="line201"> पादादौ च पदादौ च संयोगावग्रहेषु च   १००</a>
<br />

जः शब्द इति विज्ञेयो अन्यत्र य इति स्मृतः<br>
एकमक्षरमेतच्च च       पदान्तवत्  १०१<br>
माधुर्यं च न चाव्यक्तं व्यक्तं च न च पिण्डयेत्<br>
सनाथस्येव देशस्य न वर्णास्संकरं गताः  १०२<br>
गीती शीघ्री शिरःकम्पी तथा लिखितपाठकः<br>
अनर्थज्ञोल्पकण्ठश्च षडेते पाठकाधमाः  १०३<br>
माधुर्यमक्षरव्यक्तं पदव्यक्तं तु सुस्वरम्<br>
धैर्यं लघुसमायुक्तं षडेते पाठके गुणाः   १०४<br>
राक्षेति प्रथमो ज्ञेयः ख्ना इत्यपरो भवेत्<br>
यमास्तत्र निवर्तन्ते श्मशानादिव बान्धवाः  १०५<br>
प्रथमोत्तमवर्गीये वर्ग्यान्त्यैस्सह संगते<br>
नासिक्यं गुरुमुच्चार्यं यमस्थानगतं वदेत्  १०६<br>
नादस्तु श्रूयते घोषाद्विरामाद् द्वित्वतस्तथा<br>
अनासिक्योऽथ नासिक्यो जायते वर्णरूपतः  १०७<br>
दध्यङ् ह परमे व्योमन् वीर्यं चेति निदर्शनम्<br>
नकारस्य पदान्तस्य स्वरे रेफो विधीयते  १०८<br>
लोपस्त्वाकारपूर्वस्य सशौ तु तचयोः परे<br>
सखीँर्यान् उत् पणीँर्हतम्  १०९<br>
तादृशं रञ्जयेदङ्गं सर्वं नासिक्यसंगतम्<br>
लाक्षारक्तं यथा तोयं नकाराङ्गस्वरं तथा  ११०<br>
सर्वरङ्गं विजानीयाद्बन्धूँ रिति निदर्शनम्<br>
हृदयादुत्थितं रङ्गं कांस्येन समसुस्वरम्  १११<br>
मात्रिकं च द्विमात्रं च जघन्बाँ इति निदर्शनम्<br>
यथा सौराष्ट्रिका नारी तक्राँ इत्यभिधीयते  ११२<br>
एवं रङ्गाः प्रयोक्तव्याः खे अराँ इव श्वेदया<br>
लुप्ते नकारे यत् स्वरं रञ्जन्ति शौनकादयः  ११३<br>
आदिसर्वरङ्गमिति प्रोक्तं न त्वा भीरिव विन्दतीँ३<br>
सप्त स्वरान् प्रवक्ष्यामि तेषामेव तु लक्षणम्  ११४<br>
जात्यः क्षैप्रोभिनिहितस्तैरोव्यञ्जन एव च<br>
जात्यः स्वरः सजात्येन श्रुष्ट्यग्ने क्षैप्र उच्यते  ११५<br>
तेऽवर्धन्ताभिनिहितस्तैरोव्यञ्जन ऊतये<br>
तिरोविरामो विष्कभिते प्रश्लिष्टो हीन्द्रगिर्वणः  ११६<br>
पादवृत्तः क रिं वेद स्वरास्सप्तैवमादयः<br>
जात्यादिः पादवृत्तान्तः स्वरितश्च स्वरास्त्रयः  ११७<br>
उदात्तः पूर्वसन्धौ  यो नीचैरभिपदे स्थितः<br>
अनुदात्तः परः शेषः शाकलाद्यैः प्रचोदितः  ११८<br>
तस्यैवोदात्तश्रवणं कम्पस्थानेऽर्धमात्रकम्<br>
कृत्रिमे तु पदान्ताद्योर्बहुधा ऋक्षु भिद्यते  ११९<br>
लोपागमविकारादि विशेषेण त्वृचि क्रमात्<br>
यत्र त्रिंशत् समाम्नातास्संयोग उपयोगिनः  १२०<br>
वर्णा ऋग्वेद आचार्यैः स्पर्शान्तस्थोष्मभेदतः<br>
त्रीणि त्रिषु त्रिधातूनि यत् किञ्चिदुपरि श्रुतम्  १२१<br>
अन्तरिक्षं पुरीष्यं च एतद्विवृतलक्षणम्<br>
बहिश्श्रितः पृथग्दृशश्वृकदृषिर्वृषबः बृहन्त्रिषु  १२२<br>
वर्षाण्येतत् संवृतलक्षणम्<br>
स्पर्शाणां तु सह स्पर्शैः संयोगो यो भवेन्मिथः  १२३<br>
पूर्वस्य सन्धृतिर्वक्त्रे न तु तस्येष्यते श्रुतिः<br>
परस्परं तु संयोगः स्पर्शानां संभवेद्यदि  १२४<br>
तत्पूर्वस्य श्रुतिर्नास्ति विरामे व्यञ्जनस्य च<br>
ककुद्मान् यद्घ्नन्भिनद्मीत्यत्र दार्णस्य सन्धृतिः  १२५<br>
अग्निः पलिक्नीः श्वघ्नीव ध्रियन्ते गकघाक्षराः<br>
वाग्देवी वाक्पूता विट्कुलाद्विभ्राड्बृहदारैक्  १२६<br>
पन्थां यद्घ्नन् त्रिष्टुब्गायत्र्यर्वाक् षळस्मादनुष्टुबिति <br>
निदर्शनम्<br>
स्पर्शास्त्वपञ्चमाश्चैवं स्पर्शानां संभवेद्यदि  १२७<br>
स्वतृतीयानवाप्यन्ते पञ्चमे पञ्चमस्तथा<br>
वर्गादिर्यत्पदान्तः स्यात् परयोस्त्रिचतुर्थयोः  १२८<br>
स्वतृतीयमवाप्नोति अन्तस्थाभिश्च संयुतः<br>
वर्गाणां प्रथमो वर्णः पञ्चमे सार्ववर्णिके  १२९<br>
उदये पञ्चमस्य स्यात् न चकारः पदान्तगः<br>
अर्वाग्देवा विभ्राड्बृहत् बृहद्भिर्वाजैस्त्रिष्टुब्भिः  १३०<br>
अर्वाग्रथं सम्राड्विभ्वीर्गोमद्यूयमुद्रेभञ्च <br>
अर्वाङ् नराविराण् मित्रावरुणयोः श्रमन्नोत  १३१<br>
त्रिककुम्निवर्तदिति चाप्यत्र तु निदर्शनम् <br>
पदान्तीयाच्च वर्गादेर्हकारो यः परो भवेत्  १३२<br>
पूर्वस्यैव चतुर्थो यो हकारस्तं समाप्नुयात्<br>
प्रथमं तु हकारश्च तच्चतुर्थमवाप्यते  १३३<br>
स्वतृतीयमवाप्नोति पूर्ववर्णस्तथा हि सः<br>
ऋधग्धुवेमसम्राड्ढन्ताकद्धनूनं त्रिष्टुब्भिताः  १३४<br>
चकारो न पदान्तोस्ति अतोसौ नोपदिश्यते<br>
मकारस्य पदान्तस्य रेफोष्मसु परेषु च  १३५<br>
अनुस्वारो भवत्येव पदमध्यगतेष्वपि<br>
त्वं रथं तं हिन्वन्ति त्वं शुक्रस्य तां सु ते कीर्तिम्   १३६<br>
समानोदयोदर्कं षष्ठेऽहनिमांसमेकः पिंशति चक्षूंषि मंहिष्ठो<br>
मत्सदेतदत्र निदर्शनम्  १३७<br>
स्ववर्गपञ्चमश्चैव स्पर्शेषु विषयेषु च<br>
अन्तस्थासु च ता एव मकारस्य विधिः स्मृतः  १३८<br>
अन्त्यस्थाने मकारोऽयं पूर्वः स्पर्शे पदान्तगः <br>
उदये तत्सवर्णः स्यात् सर्वस्मिन्ननुनासिकः  १३९<br>
इदं कवेरिमाङ्खनामि तङ्गीर्भिर्नकिष्टङ्घ्नन्ति<br>
य ईञ्चकार तं जानंस्तन्त्वा तान्देवास् तां धेनुम्  १४०<br>
शन्नस्त्वं पवित्रे वामं बृहस्पते चिद्यंभगं<br>
अन्तस्थासु परास्वेवमन्तस्थां सानुनासिकाम्  १४१<br>
रेफं विना यामाप्नोति तामेव या परा ततः<br>
यँ युजमिमल्ँलोगन्तव इति निदर्शनम्  १४२<br>
नकारोऽपि लकारे तं लकारं सानुनासिकम्<br>
यो जिगीवाल्ँलक्षमाददित्यत्र तु निदर्शनम्  १४३<br>
त कारस्तु पदान्तीयस्तावेव लजयोर्भवेत्<br>
अङ्गादङ्गाल्लोम्नोलोम्नः यज्जातवेदेति च  १४४<br>
ङ नौ यौ तौ पदान्तीयौ ह ष कारे परे पदे<br>
हषौ शुद्धौ ततो ब्रूयाच्छुद्धार्याकौ ङनौ  १४५<br>
दध्यङ्हार्वाङ्हवामहे देवान् हुवेम महान् ह्यस्य<br>
वातान् ह्यश्वान् दन् षळक्षमित्यत्र तु निदर्शनम् १४६<br>
नकारोपधहकारो यत्र यत्र विभाव्यते<br>
नकारश्रवणं कृत्वा हकारं सन्धयेत् पुनः १४७<br>
नकारोपधषकारो यत्र यत्र च दृश्यते<br>
नकारश्रवणं कृत्वा षकारं सन्धयेत् पुनः  १४८<br>
ङकारान्तं पदं पूर्वं हकारे परतः स्थिते<br>
ङकारश्रवणं कृत्वा हकारं सन्धयेत् पुनः  १४९<br>

<a name="line301"> कृत्रिमे तु पदान्ताद्योः बहुधा ऋक्षु भिद्यते</a>
<br />

लोपागमविकारादि विशेषेण त्वृचि क्रमात्  १५०<br>
यत्र त्रिंशत् समाम्नाताः संयोग उपजीविनः<br>
वर्णा ऋग्वेद आचार्यैः स्पर्शान्तस्थोष्मभेदतः  १५१<br>
टकारान्तान्नकारान्तात्सकारादि परं पदम्<br>
तत्रान्तरे तथौ स्यातां विराट्त्सम्राट् ससवान्त्सन्  १५२<br>
चञजेषु नकारस्य ञकारः प्रतिजायते<br>
मित्रेरूञ्चोदप्रवृद्धो जहि शूर शत्रूञ्जामिम्  १५३<br>
ङकारान्तं पदं पूर्वं सकाराद्युत्तरं यदि<br>
पतेत्तत्र ककारोऽन्तः प्रत्यङ् स विश्वेति यथा  १५४<br>
ङशयोस्तु पदान्ताद्योः ककारस्त्वन्तरे भवेत्<br>
अर्वाङ्क्शश्वत्तमन्नच्छत्वं  पृथग्भावमिवोच्चरेत्  १५५<br>
पदाद्वर्गप्रथमान्ताद्यदि शादि परं पदम्<br>
शकारश्छत्वमाप्नोति अर्वाक्छफाविव तच्छंयोः  १५६<br>
विपाट्छुतुद्री त्रिष्टुप्छेष इत्यत्र तु निदर्शनम्<br>
नकारान्तं पदं पूर्वं शकाराद्युत्तरं यदि  १५७<br>
स नकारो ञकारः स्याच्चकारश्चान्तरा भवेत्<br>
घनेव वज्रिञ्छ्नथिह्यमित्रानिति निदर्शनम्  १५८<br>
पदान्तस्य विसर्गस्य शषसेषूदयेषु च<br>
ततः स्वद्वित्वमाप्नोति प्रकृतिश्च विधीयते  १५९<br>
कखयोः परयोस्य क्वचिदूष्मा भवेत्ततः <br>
ते तु पिण्डकृताः स्पर्शा ये कण्ठ्याः स्वरसंयुताः  १६०<br>
सर्वेषां चोदाहरणं पूर्वोक्तं श्रूयतामिदम्<br>
यथा योक्तेण संवेष्ट्य तृणं बध्नन्ति वाहकाः  १६१<br>
एवं वेष्ट्य यकारेण वैदिकं पिण्डमुच्यते<br>
वाध्र्यश्व सुपित्र्य वध्र्यश्वस्य सुमित्र्याः रान्द्र्या  १६२<br>
त्र्यम्बकं कृतान्यृजीषिणः सध्र्यग्घ्यृतूंश्च <br>
तौग्र्यः वज्र्यचीषमैष्ट्यृक्वाद्र्वन्नः  १६३<br>
अशत्र्व१र्योरात्र्युषसेस्यृषिकृत् <br>
जिह्वाग्रीयफलितमृकारद्वयसंयुतम्   १६४<br>
एकीकृत्योच्चारणीयन्निस्सन्धिं वर्त्तिवर्तुलम् <br>
प्रान्तऋर्षयो निऋर्त्या निऋर्तिं निऋर्थं सचन्ताम्  १६५<br>
अग्निर्पूर्वेभिऋर्षिभिराविऋर्जीक ऋतूँऋर्तुपते गीर्भिऋर्णो<br>
दुर्हृणायूञ्जर्हृषाणो जर्हृषन्त मतिर्हृदः  १६६<br>
पत्नीर्हृषितं ज्योतिर्हृदयं च निदर्शनम्  <br>
हकारं पञ्चमैर्युक्तमन्तस्थाभिश्च संयुतम्  १६७<br>
उच्चारणीयमौरस्यमेवमीप्सन्ति बह्वृचाः<br>
ह्रादुनीञ्च ह्वयाम्यग्निं ह्लादिके ह्लादिकावति  १६८<br>
महान् ह्यस्य ब्रह्मब्रह्माह्नाह्नेति निदर्शनम्<br>
स्थानं कालो विकारश्च संवृतं विवृतागमौ  १६९<br>
ईषत् स्पृष्टमघोषत्वं स्वरः कम्पस्तथोष्मता<br>
घोषानासिक्यनासिक्या वर्णधर्मास्तु देवताः  १७०<br>
यावन्तो यत्र ये धर्मास्तावन्तस्तत्र तान् विदुः<br>
चतुर्मात्रस्तु षण्मात्रः प्रणवः कीर्त्यते बुधैः  १७१<br>
पूर्वे स्वरो परो नादः सममात्रः प्रकीर्तितः<br>
अनुदात्तः स्वरो ज्ञेय उदात्तो नाद उच्यते  १७२<br>
लक्षणं प्रणवस्येदं प्रणवो ब्रह्म कीर्त्यते<br>
तैलधारामिवाच्छिन्नां दीर्घघण्टानिनादवत्  १७३<br>
अवाग्जं प्रणवस्याग्रं यस्तं वेद स वेदवित् <br>
त्रिस्थानं च त्रिमात्रं च त्रिब्रह्म च त्र्यक्षरम्  १७४<br>
त्रिमात्रादर्धमात्राच्च यस्तं वेद स वेदवित्<br>
वेदो हि वर्णसंघातो वेदो ब्रह्मेति कीर्त्यते  १७५<br>
तस्मात्तद्वेदवर्णज्ञो ब्रह्मलोको महीयते<br>
छन्दः पादौ ज्योतिषं नेत्रयुग्मं  १७६<br>
हस्तौ कल्पः श्रोत्रयुग्मं निरुक्तम्<br>
शिक्षा घ्राणं व्याकरणं तथास्यं  १७७<br>
वेदात्मने विष्णवेऽस्मै नमोऽस्तु<br>
विष्णुं षडङ्गेन्द्रियमादिदेवं  १७८<br>
वेदात्मानं पुरुषं विश्वरूपम्<br>
सञ्चिन्त्य देवं पठते द्विजो यः   १७९<br>
स याति विष्णोः परमं पदं तत्   ओं  १८०<br>
 <br />


&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;इति शैशिरीयशिक्षा समाप्ता<br />



</p>

 
</div>

 
 


</div>


</div>

</div>
</div>

<script src="javascript/mobile_custom.js"></script>
</body>


</html>
