<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Naradiya Shiksha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 



  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height:3550px;"> 
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">
शिक्षा (Śhikṣhā) > नारदीयाशिक्षा <font color="#0755b5"> (Nāradīyā Śhikṣhā) </FONT>
</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<span class="verses">
<a href="#kandika1" style="font-size: 14pt; margin-left: -50px;" >Prapāṭhaka 1, Kaṇḍikā: 1-4 </a></li>

<li id="chapterbuttons" class>
<a href="#kandika5" style="font-size: 14pt;"> 5-8 </a></li>


<span class="verses">

<li id="chapterbuttons" class>
<a href="#kandika9" style="font-size: 14pt;" >Prapāṭhaka 2, Kaṇḍikā: 1-4 </a> </li>

<li id="chapterbuttons" class>
<a href="#kandika13" style="font-size: 14pt;"> 5-8 </a></li>

</span>

</ul>
</span>
<div id="border1"> </div>

</div>

<br><div id="vedictext">
<h3><a name="kandika1">नारदीया शिक्षा</a></h3>

<p> 

अथातः स्वरशास्त्राणां सर्वेषां वेदनिश्चयम् <br>
उच्चनीचविशेषाद्धि स्वरान्यत्वं प्रवर्त्तते  १<br>
आर्चिकं गाथिकं चैव सामिकं च स्वरान्तरम् <br>
कृतान्ते स्वरशास्त्राणां प्रयोक्तव्यं विशेषतः  २<br>
एकान्तरस्वरो ह्यृक्षु गाथासु द्व्यन्तरःस्वरः <br>
सामसु त्र्यन्तरं विद्यादेतावत्स्वरतोऽन्तरम्  ३<br>
ऋक्सामयजुरङ्गानि ये यज्ञेषु प्रयुञ्जते <br>
अविज्ञानाद्धि शास्त्राणां तेषां भवति विस्वरः  ४<br>
मन्त्रो हीनः स्वरतो वर्णतो वा मिथ्याप्रयुक्तो न तमर्थमाह <br>
स वाग्वज्रो यजमानं हिनस्ति यथेन्द्रशत्रुः स्वरतोऽपराधात्  ५<br>
प्रहीणः स्वरवर्णाभ्यां यो वै मन्त्रः प्रयुज्यते <br>
यज्ञेषु यजमानस्य रुषत्यायुः प्रजां पशून्  ६<br>
उरः कण्ठः शिरश्चैव स्थानानि त्रीणि वाङ्मये <br>
सवनान्याहुरेतानि साम वाप्यर्थतोन्तरम्  ७<br>
उरः सप्तविचारं स्यात्तथा कण्ठस्तथा शिरः <br>
न च सप्तोरसि व्यक्तास्तथा प्रावचनो विधिः  ८<br>
कठकालापप्रवृत्तेषु तैत्तिरीयाह्वरकेषु च <br>
ऋग्वेदे सामवेदे च वक्तव्यः प्रथमः स्वरः  ९<br>
ऋग्वेदस्तु द्वितीयेन तृतीयेन च वर्तते  <br>
उच्चमध्यमसंघातः स्वरो भवति पार्थिवः  १०<br>
तृतीयप्रथमक्रुष्टान् कुर्वन्त्याह्वरकाः स्वरान्  <br>
द्वितीयाद्यांस्तु मन्द्रान्तांस्तैत्तिरीयाश्चतुरः स्वरान्  ११<br>
प्रथमश्च द्वितीयश्च तृतीयश्च चतुर्थकः  <br>
मन्द्रः क्रुष्टो ह्यतिस्वार एतान्कुर्वन्ति सामगाः  १२<br>
द्वितीयप्रथमावेतौ तांडिभाल्लविनां स्वरौ  <br>
तथाशातपथावेतौ स्वरौ वाजसनेयिनाम्  १३<br>
एतेविशेषतः प्रोक्ताः स्वरावै सार्ववैदिकाः  <br>
इत्येतच्चारितं सर्वं स्वराणां सार्ववैदिकम्  १४<br>
इति प्रथमा कण्डिका<br><br>
<a name="kandika2">कण्डिका  २</a><br>
सामवेदे तु वक्ष्यामि स्वराणां चरितं यथा  <br>
अल्पग्रन्थं प्रभूतार्थं श्रव्यं वेदाङ्गमुत्तमम्  १<br>
तानरागस्वरग्राममूर्छनानां तु लक्षणम् <br>
पवित्रं पावनं पुण्यं नारदेन प्रकीर्तितम्  २<br>
शिक्षामाहुर्द्विजातीनामृग्यजुःसामलक्षणम्  <br>
नारदीयमशेषेण निरुक्तमनुपूर्वशः  ३<br>
सप्तस्वरास्त्रयो ग्रामामूर्छनास्त्वेकविंशतिः  <br>
ताना एकोनपञ्चाशदित्येतत्स्वरमण्डलम्  ४<br>
षड्जश्च ऋषभश्चैव गान्धारो मध्यमस्तथा  <br>
पञ्चमो धैवतश्चैव निषादः सप्तमः स्वरः  ५<br>
षड्जमध्यमगान्धारास्त्रयो ग्रामाः प्रकीर्तिताः <br>
भूर्लोकाज्जायते षड्जो भुवर्लोकाच्च मध्यमः  ६<br>
स्वर्गान्नान्यत्र गान्धारो नारदस्य मतं यथा <br>
स्वररागविशेषेण ग्रामरागा इति स्मृताः  ७<br>
विंशतिर्मध्यमग्रामे षड्जग्रामे चतुर्दश <br>
तानान् पञ्चदशेच्छन्ति गान्धारग्राममाश्रितान्  ८<br>
नन्दी विशाला सुमुखी चित्रा चित्रवती मुखा <br>
बला या चाथ विज्ञेया देवानां सप्त मूर्छनाः  ९<br>
आप्यायनी विश्वभृता चन्द्रा हेमा कपर्दिनी <br>
मैत्री वार्हती चैव पितॄणां सप्त मूर्छनाः  १०<br>
षड्जेतूत्तरमन्द्रा स्यादृषभे चाभिरुद्गता <br>
अश्वक्रान्ता तु गान्धारे तृतीया मूर्छना स्मृता  ११<br>
मध्यमे खलु सौवीरा हृष्यका पञ्चमे स्वरे <br>
धैवते चापिविज्ञेया मूर्छना तूत्तरायता  १२<br>
निषादाद्रजनी विद्यादृषीणां सप्तमूर्छनाः <br>
उपजीवन्ति गन्धर्वादेवानां सप्तमूर्छनाः   १३  <br>
पितॄणां मूर्छनाः सप्त तथा यक्षा न संशयः <br>
ऋषीणां मूर्छनाः सप्त यास्त्विमा लौकिकाः स्मृताः  १४<br>
षड्जः प्रीणाति वै देवानृषीन् प्रीणाति चर्षभः <br>
पितॄन्प्रीणातिगान्धारो गन्धर्वान्मध्यमः स्वरः  १५<br>
देवान पितॄन्नृषींश्चैव स्वरः प्रीणाति पञ्चमः <br>
यक्षान् निषादः प्रीणाति भूतग्रामं च धैवत इति  १६<br>
इति प्रथमे द्वितीयाकण्डिका<br><br>
<a name="kandika3">कण्डिका ३</a><br>
गानस्य तु दशविधा गुणवृत्तिस्तद्यथा  <br>
रक्तं पूर्णमलङ्कृतं प्रसन्नं व्यक्तंविक्रुष्टं श्लक्ष्णं समं सुकुमारं मधुरमिति गुणाः१<br>
तत्र रक्तं नाम वेणुवीणास्वराणामेकीभावे रक्तमित्युच्यते   २  <br>
पूर्णं नाम स्वरश्रुतिपूरणाच्छन्दः पादाक्षर संयोगात्पूर्णमित्युच्यते   ३  <br>
अलङ्कृतं नामोरसि शिरसि कण्ठयुक्तमित्यलङ्कृतम्   ४  <br>
प्रसन्नं नामापगतगद्गदनिर्विशङ्कं प्रसन्नमित्युच्यते   ५  <br>
व्यक्तं नाम पदपदार्थप्रकृतिविकारागमलोपकृत्तद्धितसमासधातुनिपातोपस-<br>
र्गस्वरलिङ्गवृत्तिवार्त्तिकविभक्त्यर्थवचनानां सम्यगुपपादने व्यक्तमित्युच्यते  ६  <br>
विक्रुष्टं नामोच्चैरुच्चारितं व्यक्तपदाक्षरमिति विक्रुष्टम्   ७  <br>
श्लक्ष्णं नामाद्रुतमविलम्बितमुच्चनीचप्लुतसमाहार-<br>
हेलतारवोपनयानादिभिरुपपादनादिभिः श्लक्ष्णमित्युच्यते   ८  <br>
समं नामावापनिर्वापप्रदेशे प्रत्यन्तरस्थानानां समासः सममित्युच्यते  ९ <br>
असुकुमारं नाम मृदुपदवर्णस्वरकुहरणयुक्तं सुकुमारमित्युच्यते   १०  <br>
मधुरं नाम स्वभावोपनीतललितपदाक्षर गुणसमृद्धं मधुरमित्युच्यते ११<br>
शङ्कितं भीतमुद्घृष्टमव्यक्तमनुनासिकम्  <br>
काकस्वरं शिरसिगतं तथास्थान विवर्जितम् १२<br>
विस्वरं विरसं चैव विश्लिष्टं विषमाहतम्  <br>
व्याकुलं तालुहीनं च गीतिदोषाश्चतुर्दश १३<br>
आचार्याः सममिच्छन्ति पदच्छेदन्तु पण्डिताः <br>
स्त्रियो मधुरमिच्छन्ति विक्रुष्टमितरे जनाः  १४<br>
इति तृतीया कण्डिका<br><br>
<a name="kandika4">कण्डिका ४</a><br>
पद्मपत्रप्रभःषड्जऋषभः शुकपिंजरः  <br>
कनकाभस्तु गान्धारो मध्यमः कुन्दसप्रभः  १<br>
पञ्चमस्तु भवेत्कृष्णः पीतकं धैवतं विदुः <br>
निषादः सर्ववर्णः स्यादित्येताः स्वरवर्णताः  २<br>
पञ्चमोमध्यमः षड्जैत्येते ब्राह्मणाः स्मृताः <br>
ऋषभो धैवतश्चापीत्येतौ क्षत्रियावुभौ  ३<br>
गान्धारश्च निषादश्च वैश्यावर्धेन वै स्मृतौ <br>
शूद्रत्वं विद्धि चार्धेन पतितत्वान्न संशयः  ४<br>
ऋषभोत्थितः षड्जहतो धैवतसहितश्च पञ्चमो यत्र <br>
निपतति मध्यमरागे तन्निषादं षाडवं विद्यात्  ५<br>
यदि पञ्चमो विरमते गान्धारश्चान्तरस्वरो भवति <br>
ऋषभो निषादसहितस्तं पञ्चममीदृशं विद्यात्   ६<br>
गान्धारस्याधिपत्येन निषादस्य गतागतैः <br>
धैवतस्य च दौर्वल्यान् मध्यमग्राममुच्यते  ७<br>
ईषत्स्पृष्टो निषादस्तु गान्धारश्चाधिको भवेत् <br>
धैवतः कंपितो यत्र षड्ज ग्रामं तु निर्द्दिशेत्  ८<br>
अन्तरस्वरसंयुक्ता काकलिर्पत्र दृश्यते <br>
तं तु साधारितं विद्यात्पञ्चमस्थं तु कैशिकम्  ९<br>
कैशिकं भावयित्वा तु स्वरैः सर्वैः समन्ततः <br>
यस्मात्तु मध्यमे न्यासस्तस्मात्कैशिक मध्यमः  १०<br>
काकलिर्दृश्यते यत्र प्राधान्यं पञ्चमस्य तु <br>
कश्यपः कैशिकं प्राह मध्यमग्रामसम्भवम्  ११<br>
गेति गेयं विदुः प्राज्ञा धेतिकारुप्रवादनम् <br>
वेति वाद्यस्य विज्ञेयं गान्धर्वस्य विरोचनमिति  १२<br>
इति चतुर्थी कण्डिका<br><br>
<a name="kandika5">कण्डिका ५</a><br>
यः सामगानां प्रथमः स वेणोर्मध्यमः स्वरः <br>
यो द्वितीयः स गान्धारस्तृतीयस्त्वृषभः स्मृतः १<br>
चतुर्थः षड्ज इत्याहु पञ्चमो धैवतो भवेत्<br>
षष्ठो निषादो विज्ञेयः सप्तमः पञ्चमः स्मृतः  २<br>
षड्जं वदति मयूरो गावो रम्भन्ति चर्षभम् <br>
अजाविके तु गान्धरं क्रौञ्चो वदति मध्यमम्  ३<br>
पूष्पसाधारणे माले कोकिलो वक्ति पञ्चमम् <br>
अश्वस्तु धैवतं वक्ति निषादं वक्ति कुञ्जरः  ४<br>
कण्ठादुत्तिष्ठते षड्जः शिरसस्त्वृषभः स्मृतः <br>
गान्धारस्त्वानुनासिक्य उरसो मध्यमः स्वरः  ५<br>
उरसः शिरसः कण्ठादुच्छ्रितः पञ्चमः स्वरः <br>
ललाटाद्धैवतं विद्यान्निषादं सर्वसन्धिजम्  ६<br>
नासां कण्ठमुरस्तालुजिह्वादन्तांश्च संश्रितः <br>
षड्भिः सञ्जायते यस्मात्तस्मात् षड्ज इति स्मृतः  ७<br>
वायुः समुत्थितो नाभेः कण्ठशीर्षसमाहतः <br>
नर्दत्यृषभवद्यस्मात्तस्मादृषभ उच्यते  ८<br>
वायुः समुत्थितो नाभेः कण्ठशीर्ष समाहतः <br>
नासागन्धावहः पुण्यो गान्धारस्तेनहेतुना  ९<br>
वायुः समुच्छ्रितो नाभेरुरोहृदि समाहतः <br>
नाभिं प्राप्तो महानादो मध्यमत्वं समश्नुते  १०<br>
वायुः समुत्थितोनाभेरूरोहृत्कण्ठशिरोहतः <br>
पञ्चस्थानोत्थितस्यास्य पञ्चमत्वं विधीयते  ११<br>
धैवतं च निषादं च वर्ज्जयित्वा स्वरद्वयम् <br>
शेषान्पञ्चस्वरांस्त्वन्यान्पञ्चस्थानोच्छ्रितान्विदुः  १२<br>
अग्निगीतः स्वरः षड्ज ऋषभो ब्रह्मणोच्यते  <br>
सोमेन गीती गान्धारो विष्णुना मध्यमः स्वरः १३<br>
पञ्चमस्तु स्वरो गीतो नारदेन महात्मना  <br>
धैवतश्च निषादश्च गीतौ तुम्बुरुणा स्वरौ  १४<br>
आद्यस्य दैवतं ब्रह्मा षड्जस्याप्युच्यते बुधैः  <br>
तीक्ष्णदीप्तिप्रकाशत्वाद् ऋषभस्य हुताशनः  १५<br>
गावः प्रगीते तुष्यन्ति गान्धारस्तेन हेतुना  <br>
श्रुत्वा चैवोपतिष्ठन्ति सौरभेया न संशयः  १६  <br>
सोमस्तुपञ्चमस्यापि दैवतं ब्रह्मराट्स्मृतम्  <br>
निर्ह्रासो यस्य वृद्धिश्च ग्राममासाद्य सोमवत्  १७<br>
अति सन्धीयते यस्मादेतान् पूर्वोत्थितान् स्वरान्  <br>
तस्मादस्य स्वरस्यापि धैवतत्वं विधीयते  १८<br>
निषीदन्ति स्वरा यस्मान्निषादस्तेन हेतुना  <br>
सर्वांश्चाभिभवत्येष यदादित्योऽस्य दैवतमिति  १९<br>
इति पञ्चमी कण्डिका<br><br>
<a name="kandika6">कण्डिका ६</a><br>
दारवी गात्रवीणा च द्वे वीणे गानजातिषु <br>
सामिकी गात्रवीणा तु तस्याः शृणुत लक्षणम्  १<br>
गात्रवीणा तु सा प्रोक्ता यस्यां गायन्ति सामगाः <br>
स्वरव्यञ्जनसंयुक्ता अङ्गुल्यङ्गुष्ठरञ्जिता  २<br>
हस्तौ सुसंयुतैधायौ जानुभ्यामुपरिस्थितौ <br>
गुरोरनुकृतिं कुर्याद्यथाज्ञानमतिर्भवेत्  ३<br>
प्रणवं प्राक् प्रयुञ्जीतव्याहृत्तीस्तदनन्तरम् <br>
सावित्रीं चानुवचनं ततो वृत्तान्तमारभेत्  ४<br>
प्रसार्यं चाङ्गुलीः सर्वां रोपयेत्स्वरमण्डलम् <br>
न चाङ्गुलिभिरङ्गुष्ठमङ्गुष्ठेनाङ्गुलीः स्पृशेत्  ५<br>
विरला नाङ्गुलीः कुर्यान्मूले चैनां न संस्पृशेत् <br>
अङ्गुष्ठाग्रेण ता नित्यं मध्यमे पर्वणि स्पृशेत्  ६<br>
मात्रद्विमात्रवृद्धानां विभागार्थं विभागवित् <br>
अङ्गुलीभिर्द्विमात्रं तु पाणैः सव्यस्य दर्शयेत्  ७<br>
त्रिरेखा यत्र दृश्येत सन्धिं तत्र विनिर्दिशेत् <br>
स पर्व इति विज्ञेयः शेषमन्तरमन्तरम्  ८<br>
यवान्तरं तु सामस्त्वृक्षु कुर्यात्तिलान्तरम् <br>
स्वरान्मध्यमपर्वसु सुनिविष्टान्निवेशयेत्  ९<br>
न चात्र कम्पयेत्किञ्चिदङ्गस्यावयवं बुधः <br>
अधस्तनं मृदुन्यस्य हस्तमास्ते यथाक्रमम्  १०<br>
अभ्रमध्ये यथा विद्युद्दृश्यते मणिसूत्रवत्<br>
एषच्छेदो विवृत्तीनां यथा बालेषु कर्तरि   ११<br>
कूर्मोङ्गानीव संहृत्य चेष्टां दृष्टिं दिशन् मनः <br>
स्वस्थः प्रशान्तो निर्भितो वर्णानुच्चारयेद्बुधः  १२<br>
नासिकायास्तु पूर्वेण हस्तं गोकर्णवद्धरेत् <br>
निवेश्यदृष्टिं हस्ताग्रे शास्त्रार्थमनुचिन्तयेत्  १३<br>
सममुच्चारयेद्वाक्यं हस्तेन च मुखेन च <br>
यथैवोच्चारयेद्वर्णांस्तथैवैनान् समापयेत् १४<br>
नाभ्याइत्यात्र निर्हन्यात्र प्रयोगन्न कम्पयेत् <br>
समं सामानि गायेत व्योम्नि श्येनगतिर्यथा  १५<br>
यथाप्सु चरतां मार्गो मीनानां नोपलभ्यते <br>
आकाशे वा विहङ्गानां तद्वत्स्वरगता श्रुतिः   १६<br>
यथादधनि सर्पिः स्यात्काष्ठस्थोवा यथानलः <br>
प्रयत्नेनोपलम्येत तद्वत्स्वरगता श्रुतिः  १७<br>
स्वरात्स्वरं सङ्क्रमस्तु स्वरसन्धिमनुल्बणम् <br>
अविच्छिन्नं समंकुर्यात्सूक्ष्मं छायातपोपमम्  १८<br>
अनागतमतिक्रान्तं विच्छिन्नं विषमाहतम् <br>
तन्वन्तमस्थितान्तं च वर्ज्जयेत्कर्षणं बुधः  १९<br>
स्वरस्थानाच्च्युतोयस्तुस्वं स्थानमतिवर्त्तते <br>
विस्वरं सामगाः कुर्युविरक्तमतिवीणिनः २०<br>
आभ्यासार्थे द्रुतां बृत्तिं प्रयोगार्थे तु मध्यमाम् <br>
शिष्याणामुपदेशार्थे कुर्याद्वृत्तिं विलम्बिताम् २१<br>
गृहीतग्रन्थ एवं तु ग्रन्थोच्चारणशिक्षकान् <br>
हस्तेनाध्यापयेच्छिष्यान् शैक्षेण विधिना द्विजः  २२<br>
इति षष्ठी कण्डिका<br><br>
<a name="kandika7">कण्डिका ७</a><br>
क्रुष्टस्यमूर्द्ध नि स्थानं ललाटे प्रथमस्य तु <br>
भ्रुवोर्मध्ये द्वितीयस्य तृतीयस्य च कर्णयोः  १<br>
कण्ठस्थानं चतुर्थस्य मन्द्रस्योरसि तूच्यते <br>
अतिस्वारस्य नीचस्य हृदिस्थानं विधीयते  २<br>
अङ्गुष्ठस्योत्तमे क्रुष्टो ह्यङ्गुष्ठे प्रथमः स्वरः <br>
प्रादेशिन्यां तु गान्धार ऋषभस्तदनन्तरम्  ३<br>
अनामिकायां षड्जस्तु कनिष्ठिकायां च धैवतः <br>
तस्याधस्ताच्च योन्यास्तु निषादं तत्र विन्यसेत्  ४<br>
अपर्वत्वादसञ्ज्ञत्वादव्ययत्वाच्च नित्यशः <br>
मन्द्रो हि नहि भूतस्तु परिस्वार इति स्मृतः  ५<br>
क्रुष्टेन देवा जीवन्ति प्रथमेन तु मानुषाः <br>
पशवस्तु द्वितीयेन गन्धर्वाप्सरसस्त्वनु  ६<br>
आण्डजाः पितरश्चैव चतुर्थस्वरजीविनः <br>
मन्द्रञ्चैवोपजीवन्ति पिशाचासुरराक्षसाः  ७<br>
अतिस्वारेण नीचेन अगत्स्थावरजङ्गमम् <br>
सर्वाणि खलु भूतानि धार्यन्ते सामिकैः स्वरैः  ८<br>
दीप्तायता करुणानां मृदुमध्यमयोस्तथा <br>
श्रुतीनां यो विशेषज्ञो न स आचार्य उच्यते  ९<br>
दीप्तामन्द्रे द्वितीये च प्रचतुर्थे तथैव तु <br>
अति स्वारे तृतीये च क्रुष्टे तु करुणा श्रुतिः  १०<br>
श्रुतयोऽन्या द्वितीयस्य मृदुमध्यायताः स्मृताः <br>
तासामपि तु वक्ष्यामि लक्षणानि पृथक् पृथक्  ११<br>
आयतात्वं भवेन्नोच्चैर्मृदुत्वं तु विपर्यये<br>
स्वे स्वरे मध्यमत्वं तु तत्समीक्ष्य प्रयोजयेत्  १२<br>
द्वितीये विरताया तु कुष्टश्च परतो भवेत् <br>
दीप्तां तां तु विजानीयात्प्रथमेन मृदुस्मृता  १३<br>
अत्रैव विरताया तु चतुर्थेन प्रवर्त्तते <br>
तथा मन्द्रे भवेद्दीप्ता साम्नश्चैव समापने  १४<br>
नाभिरते श्रुतिं कुर्यात्स्वरयोर्नापि चान्तरे <br>
न च ह्रस्वे च दीर्घे च न चापि घुटसञ्ज्ञिके  १५<br>
द्विविधागतिः पदान्तः स्थितसन्धिः सहोष्मभिः <br>
पञ्चस्वेतेषु स्थानेषु विज्ञेयं घुटसञ्ज्ञतम्   १६<br>
स्वरान्तराविरतानि ह्रस्वदीर्घघुटानि च <br>
श्रुतिस्थानेष्वशेषाणि श्रुतिवत् स्वरतो भवेत्  १७<br>
दीप्तामुदात्ते जानीयाद्दीप्तां च स्वरिते विदुः <br>
आनुदात्ते मृदुज्ञेया गन्धर्वा श्रुतिसम्पदः  १८<br>
उदात्तश्चानुदात्तश्च स्वरितप्रचिते तथा <br>
निघातश्चेति विज्ञेयः स्वरभेदस्तु पञ्चधा  १९<br>
इति सप्तमी कण्डिका<br><br>
<a name="kandika8">कण्डिका ८</a><br>
अत ऊर्द्ध्वं प्रवक्ष्याम्यार्च्चिकस्य स्वरत्रयम् <br>
उदात्तश्चानुदात्तश्च तृतीयः स्वरितः स्वरः  १<br>
य एवोदात्त इत्युक्तः स एव स्वरितात्परः <br>
प्रचयः प्रोच्यते तज्ज्ञैर्न चात्रान्यत्स्वरान्तरम्  २<br>
वर्णस्वारोऽतीतः स्वारः स्वरितो द्विविधः स्मृतः <br>
मात्रिकोवर्ण एवं नु दीर्घस्तूच्चरितादनु  ३<br>
स तु सप्तविधो ज्ञेयःस्वरः प्रत्ययदर्शनात् <br>
पदेन तु स विज्ञेयो भवेद्यो यत्र यादृशः  ४<br>
सप्तस्वरान्प्रयुञ्जीत दक्षिणं श्रवणं प्रति <br>
आचार्यैर्विहितं शास्त्रं पुत्रशिष्यहितैषिभिः  ५<br>
उच्चादुच्चतरं नास्ति नीचान्नीचतरं तथा <br>
वैस्वर्ये स्वारसंज्ञायां किं स्थानं स्वारौच्यते  ६<br>
उच्चनीचस्य यन्मध्ये साधारणमिति श्रुतिः <br>
तं स्वारं स्वारसञ्ज्ञायां प्रतिजानन्ति शैक्षिकाः  ७<br>
उदात्ते निषादगान्धारावनुदात्तः ऋषभधैवतौ <br>
स्वरितप्रभवा ह्येते षड्जमध्यमपञ्चमाः  ८<br>
यत्र कखपरा ऊष्मा जिह्वामूलप्रयोजनाः <br>
तामथाज्ञापयेन्मात्रां प्रकृत्यैव तु सा कला  ९<br>
जात्यः क्षैप्रोऽभिनिहितस्तैरव्यञ्जन एव च <br>
तिरोविरामः प्रश्लिष्टः पादवृत्तश्च सप्तमः  १०<br>
स्वाराणामहमेतेषां पृथग्वक्ष्यामि लक्षणम् <br>
उद्दिष्टानां यथान्यायमुदाहरणमेव च  ११<br>
इति प्रथमस्याष्टमी कण्डिका<br>
प्रथमः प्रपाठकः समाप्तः<br><br>
<a name="kandika9">द्वितीयः प्रपाठकः</a><br>
कण्डिका १<br>
सयकारं सर्वं वाप्यक्षरं स्वरितं भवेत् <br>
न चोदात्तं पुरस्तस्य जात्यः स्वारः स उच्यते  १<br>
इ उ वर्णौ यदोदात्तावापद्येते यवौ क्वचित् <br>
अनुदात्ते प्रत्यये नित्यं विद्यात्क्षैप्रस्य लक्षणम्  २<br>
ए ओ आभ्यामुदात्ताभ्यामकारो निहितश्चयः <br>
अकारं यत्र लुम्पति तमभिनिहितं विदुः  ३<br>
उदात्तपूर्वं यात्किञ्चिच्छन्दसि स्वरितं भवेत् <br>
एव सर्वत्रह्रस्वारस्तैरव्यञ्जन उच्यते  ४<br>
अवग्रहात्परं यत्र स्वरितं स्यादनन्तरम् <br>
तिरोविरामं तं विद्यादुदात्तो यद्यवग्रहः  ५<br>
इकारं यत्र पश्येयुरिकारेणैव संयुतम् <br>
उदात्तमनुदात्तेन प्रश्लिष्टं तं निबोधत  ६<br>
स्वरे चेत् स्वरितं यत्र विवृत्ता यत्र संहिता <br>
एतत्पादान्तवृत्तस्य लक्षणं शास्त्रचोदितम्  ७<br>
जात्यः स्वारः स जात्येन श्रुष्ट्यग्रे क्षैप्र उच्यते <br>
ते मन्वताभिनिहितस्तैरव्यञ्जन ऊतये  ८<br>
तिरोविरामो विष्कभिते प्राश्लिष्टो हीन्द्रगिर्वणः <br>
पादवृत्तः क ईं वेद स्वाराःसप्तैवमादयः  ९<br>
उच्चादेकाक्षरात्पूर्वात्स्वर्यते यदिहाक्षरम्<br>
स्वाराणां जात्यवर्ज्जानामेषा प्रकृतिरुच्यते  १०<br>
चत्वारस्त्वादितः स्वाराः कम्पं पुष्यन्ति शास्त्रतः <br>
उदात्ते वैकनीचे वाजुह्वग्रिस्तत्र दर्शनम्  ११<br>
इति प्रथमा कण्डिका<br><br>
<a name="kandika10">कण्डिका २</a><br>
इकारान्ते पदे पूर्व उकारे परतः स्थिते <br>
ह्रस्वकम्पं विजानीयान्मेधावी नात्र संशयः  १<br>
इकारान्ते पदे चैवोकारद्वयपदे परे <br>
दीर्घं कम्पं विजानीयाच्छ्रग्ध्यूष्विति निदर्शनम्  २<br>
त्रयोदीर्घास्तु विज्ञेया ये च सन्ध्यक्षरेषु वै <br>
मन्यापत्र्या न इन्द्राभ्यां शेषा ह्रस्वाः प्रकीर्तिताः  ३<br>
अनेकानामुदात्तानामनुदात्तः प्रत्ययो यदि <br>
शिवकम्पं विजानीयादुदात्तः प्रत्ययो यदि  ४<br>
यत्रद्विप्रभृतीनिस्युरुदात्तान्यक्षराणि तु <br>
नीचं चोच्चं च परतस्तत्रोदात्तं विदुर्बुधाः  ५<br>
न रेफे वा हकारे वा द्विर्भावो जायते क्वचित् <br>
न च वर्गद्वितीयेषु न चतुर्थे कदा चन  ६<br>
न चतुर्थं तृतीयेन द्वितीयं प्रथमेन तु <br>
आद्यमन्त्यं च मध्यञ्च स्वाक्षरेणैव पीडयेत्  ७<br>
अनन्त्यश्च भवेत् पूर्वोऽन्त्यश्च परतो यदि <br>
तत्र मध्ये यमस्तिष्ठेत् स वर्णः पूर्ववर्णयोः  ८<br>
वर्गान्त्याञ्छषसैः सार्द्धमन्तस्थैर्नापि सँय्युतान् <br>
दृष्ट्वा यमा निवर्त्तन्त आदेशिकमिवाध्वगाः  ९<br>
तृतीयश्च चतुर्थश्च चतुर्थादिपरं पदम् <br>
द्वौ तृतीयौ हकारश्च हकारादि परं पदम्  १०<br>
अनुस्वारोपधामूलानां न क्वचित् क्रमतेपरम् <br>
रहपूर्वसंयुते चाप्युत्तरं क्रमतेऽक्षरम्  ११<br>
संयोगे स्वरितं यत्र चोद्घातैः पतने यथा <br>
पूर्वाङ्गमादितः कृत्वा पराङ्गादौ निवेशयेत्  १२<br>
संयोगे यत्रदृश्येत् व्यञ्जनं विरते पदे <br>
पूर्वाङ्गं तद्विजानीयाद्येनारम्भस्तत्पराङ्गम्  १३<br>
संयोगात्तु परं स्वर्यं परं संयोगनायकम् <br>
संयुक्तस्य तु वर्णस्य स्वरितं पूर्वमक्षरम्  १४<br>
अनुस्वारः पदान्तश्च क्रमजः प्रत्यये स्वके <br>
स्वरभक्तिस्तथा रेफः सर्वं पूर्वाङ्गमुच्यते  १५<br>
पादादौ च पदादौ च संयोगावग्रहेषु च <br>
यः शब्दैति विज्ञेयो योऽन्यः स य इतिस्मृतः  १६<br>
पदादावप्यविच्छेदे संयोगान्ते च तिष्ठताम् <br>
वर्ज्जयित्वा रहर्याणामयादेशः प्रदृश्यते १७<br>
स्वसंयुक्तो गुरुर्ज्ञेयः सानुस्वाराग्रिमः स्फुटः <br>
अणुशेषोऽध्रिगोर्वापि युगलादिरविस्फुटः  १८<br>
इति द्वितीया कण्डिका<br><br>
<a name="kandika11">कण्डिका ३</a><br>
यदुदात्तमुदात्तं तद्यत्स्वरितं तत्पदे भवति नीचम् <br>
यन्नीचन्नीचमेव तद्यत्प्रचयं तदपि नीचम्  १<br>
अयमग्निः सुतो मित्रमिदं वयमयावनाः <br>
प्रियं दूतं घृतं चित्रमभिशब्दश्च नीचतः  २<br>
अर्केष्वेव सुतेष्वेव यज्ञेषु कलशेषु च <br>
शतेषु सपवित्रेषु नीचादुच्चार्यते श्रुतिः  ३<br>
हरिवरुणवरुण्येषु धारा पुरुषेषु च स्वरति रेफः <br>
विश्वानरो नकारेषु शेषारस्वरितानराः  ४<br>
द्वौ वरुणौ वस्वरित उदुत्तमं त्वं वरुण <br>
धाकारे चोरुधारायामुरुधारेव दोहने  ५<br>
मात्रिकं वा द्विमात्रं वा स्वर्यते यदिहाक्षरम् <br>
तस्यादितोऽर्द्धमात्रा वैशेषं तु परतो भवेत्  ६<br>
अदीर्घं दीर्घवत्कुर्याद् द्विस्वरं यत्प्रयुज्यते <br>
कम्पोत्स्वरिताभिगीतं ह्रस्वकर्षणमेव च  ७<br>
निमेषकाला मात्रास्याद्द्विद्युत्कालेति चापरे <br>
ऋक्स्वरा तुल्ययोगा वामतिः स्यात्सोमशर्मणः  ८<br>
समासेऽवग्रहं कुर्यात्पदं चात्रानुसंहितम् <br>
यतोऽक्षरादिति करणं पदान्तं तस्य तं विदुः  ९<br>
सर्वत्र मित्रपुत्रसखिशब्दा अद्रिशतक्रतोरवग्रह्याः<br>
आदित्यविप्रजातवेदाश्च सत्पतिगोपतिवृत्रहा समुद्राश्च  १०<br>
स्वर्युवो देवयवश्चारति देवतातये <br>
चिकितिश्चुक्रुधं चैवनावगृह्णन्ति पण्डिताः  ११<br>
इति तृतीया कण्डिका<br><br>
<a name="kandika12">कण्डिका ४</a><br>
विवृत्तयश्चतस्रो वै विज्ञेया इति मे मतम् <br>
अक्षराणां नियोगेन तासां नामानि मे श्रृणु  १<br>
हस्वार्दिवत्सानुसृता वत्सानुसारिणी चाग्रे <br>
पाकवत्युभयोर्ह्रस्वा दीर्घा वृद्धा पिपीलिका  २<br>
चतसृणां विवृत्तीनामन्तरं मात्रिकं भवेत् <br>
अर्द्धमात्रिकमन्येषामन्येषामणुमात्रिकम्  ३<br>
आपद्यते मकारो रेफोष्मसु प्रत्ययेष्वनुस्वारम् <br>
यलवेषुपरसवर्णं स्पर्शेषु चोत्तमापत्तिम्  ४<br>
नकारान्ते पदे पूर्वे स्वरे च परतः स्थिते <br>
आकारं रक्तमित्याहुर्नकारेण तु रज्यते  ५<br>
नकारान्ते पदे पूर्वे व्यञ्जनैश्च यवो हिषु <br>
अर्द्धमात्रा तु पूर्वस्य रज्यते त्वणुमात्रया  ६<br>
नकारः स्वरसंयुक्तश्चतुर्युक्तो विधीयते <br>
रेफोरङ्गश्च लोपश्चानुस्वारोऽपि वा क्वचित्  ७<br>
हृदयादुत्तिष्ठते रङ्गः कांस्येन समनिःस्वरः <br>
मृदुश्चैव द्विमात्रश्च दधन्वाँ इति दर्शनम्  ८<br>
यथा सौराष्ट्रिका नारी तक्रँ इत्यभिभाषते  <br>
एवं रङ्गः प्रयोक्तव्यो नारदस्य मतं यथा  ९<br>
इति चतुर्थी कण्डिका<br><br>
<a name="kandika13">कण्डिका ५</a><br>
स्वरा गडदबाश्चैव ङणनमाः सहोष्मभिः <br>
चतुर्णां पदजातीनां पदान्ता दशकीर्तिताः  १<br>
स्वर उच्चः स्वरो नीचः स्वरः स्वरित एव च <br>
व्यञ्जनान्वनुवर्त्तन्ते यत्र तिष्ठति स स्वरः  २<br>
स्वरप्रधानं त्रैस्वर्यमाचार्याः प्रतिजानते <br>
मणिवद्व्यञ्जनं विद्यात्सूत्रवच्च स्वरं विदुः  ३<br>
दुर्बलस्य यथा राष्ट्रं हरते बलवान्नृपः <br>
दुर्बलं व्यञ्जनं तद्वद्धरते बलवान् स्वरः  ४<br>
ओभावश्च विवृत्तिश्च शषसा रेफएव च <br>
जिह्वामूलमुपध्मा च गतिरष्टविघोष्मणः  ५<br>
स्वरप्रत्यया विवृत्तिः संहितायां तथा भवेत् <br>
विसर्गस्तत्र मन्तव्यस्तालव्यो वात्र जायते  ६<br>
सन्ध्यक्षरोपधे सन्धौ प्राप्तलुप्तौ यवौ यदि <br>
व्यञ्जनाख्या विवृत्तिस्तु स्वराख्या प्रतिसंहिता  ७<br>
ऊष्मान्तं विरतं यत्र सन्धावो भवते च यत् <br>
विवृत्तिर्या भवेत्तत्र स्वाराख्यां तां विनिर्दिशेत्  ८<br>
यद्योभावप्रसन्धानमुकारादि परं पदम् <br>
स्वरान्तं तादृशं विद्याद्यदन्यद्व्ययक्तमूष्मणः  ९<br>
प्रथमा उत्तमाश्चैव पदान्तेषु यदि स्थिताः <br>
द्वितीयं स्थानमापन्नाः शषसप्रत्यया यदि  १०<br>
प्रथमानूष्मसंयुक्तान् द्वितीयानिव दर्शयेत् <br>
न चैनान्प्रतिजानीयाद्यथा मत्स्यः क्षुरोऽप्सरा इति  ११<br>
इति पञ्चमी कण्डिका<br><br>
<a name="kandika14">कण्डिका ६</a><br>
छन्दोमानं न वृत्तं च पादस्थानं त्रिकारणम् <br>
ऋचः स्वछन्दवृत्तास्तु पादास्त्वक्षरमानसः  १<br>
ऋवर्णं स्वरभक्तिं च छन्दोमानेन निर्दिशेत् <br>
प्रत्ययेन समाहारेफं मिमीत स्वरभक्तिषु  २<br>
ऋवर्णे तु पृथग्रेफः प्रत्ययस्तु पृथग्भवेत् <br>
विद्याल्लघुमृकारं तु यदि तूष्माणसंयुक्तः  ३<br>
ऊष्मणैव हि संयुक्तऋकारो यत्र पीड्यते <br>
गुरुवर्णः सविज्ञेयस्तृचं चात्रानुदर्शनम्  ४<br>
ऋषभं च गृहीतं च बृहस्पतिं पृथिव्यां च <br>
निऋर्तिः पञ्चमा ह्यत्र ऋकारो नात्र संशयः  ५<br>
शषसहरादौ रेफः स्वरभक्तिर्जायते द्विपदा सन्धौ <br>
इउवर्णाभ्यां हीना क्वचिदेकपदा क्रमवियुक्ता  ६<br>
स्वरभक्तिस्तु द्विविधा ऋकारो रेफ एव च <br>
स्वरोदाव्यञ्जनोदा च विहिताक्षरचिन्तकैः  ७<br>
शषसेषु स्वरोदायां हकारे व्यञ्जनोदयाम् <br>
शषसेषु विवृत्तां तु हकारे संवृतां विदुः  ८<br>
स्वरभक्तिं प्रयुञ्जानस्त्रीन्दोषान् परिवर्ज्जयेत् <br>
इकारं चाप्युकारं च ग्रस्तदोषं तथैव च  ९<br>
संयोगपरं छपरं विसर्ज्जनीयं द्विमात्रिकं चैव <br>
आसानिकं च न लघुसानुस्वारं घुटंतञ्च  १०<br>
इति षष्ठी कण्डिका<br><br>
<a name="kandika15">कण्डिका ७</a><br>
पथ्यापादः प्रथमो द्वादशमात्रस्तथा तृतीयोऽपि <br>
अष्टादशो द्वितीयः समापनः पञ्चदशमात्रः  १<br>
पथ्यालक्षणमुक्तं या त्वन्या सा स्मृता विपुला २<br>
अक्षराणां लघुह्रस्वमसंयोगपरं यदि  <br>
तत् संयोगोत्तरं विद्याद् गुरुर्दीर्घाक्षराणि तु  ३<br>
विवृत्तिर्यत्र दृश्येत स्वारस्यैवाग्रतः स्थिता <br>
गुरुः स्वारः स विज्ञेयः क्षैप्रस्तत्र न विद्यते  ४<br>
अष्टप्रकारं विज्ञेयं पदानां स्वरलक्षणम्  <br>
अन्तोदात्तमाद्युदात्तमुदात्तमनुदातं नीचस्वरितम्   ५<br>
मध्योदात्तं स्वरितं द्विरुदात्तमित्येता अष्टौ पदसंज्ञाः  <br>
अग्निः सोमः प्र वो वीर्यं हविषा स्वर्वनस्पतिः  ६<br>
अन्तमध्यमयोर्नाम्न्युदमनुदनिपाते  <br>
आद्यात् स्वरितमुपसर्गे द्विर्नीचमाख्यात इति  ७<br>
स्वरितात्पराणि यानि स्युर्धार्याण्यक्षराणि तु <br>
सर्वाणि प्रचयस्थान्युपोदात्तं निहन्यते  ८<br>
प्रचयो यत्र दृश्येत तत्र हन्यात् स्वरं बुधः <br>
स्वरितः केवलो यत्र मृदुन्तत्र निपातयेत्  ९<br>
पञ्चविधमाचार्यकन्नाम मुखं न्यासःकरणं प्रतिज्ञोच्चारणा <br>
अत्रोच्यते श्रेयः खलु वै स प्रतिज्ञानोच्चारणा  १०<br>
यस्य कस्यचिद्वर्णस्य करणं नोपलभ्यते <br>
प्रतिज्ञा तत्र वोढव्या करणं हि तदात्मकम्  ११<br>
तुम्बुरुनारदवसिष्ठविश्वावस्वादयश्च गन्धर्वाः <br>
सामसुनिभृतं करणं स्वरसौक्ष्म्यात्तेऽपि हि न कुर्युः  १२<br>
इति सप्तमी कण्डिका<br><br>
<a name="kandika16">कण्डिका ८</a><br>
कौक्षेयाग्निं सदारक्षेदश्नीयादशनं हितम् <br>
जीर्णाहारःप्रबुद्धः सन्नुषसि ब्रह्म चिन्तयेत्  १<br>
शरद्विषुवतोऽतीतादुषस्युत्त्थानमिष्यते <br>
यावद्वासन्तिकी रात्रिर्मध्यमा पर्युपस्थिता  २<br>
आम्रपालाशबिल्वानामपामार्गशिरीषयोः <br>
वाग्यतः प्रातरुत्त्थाय भक्षयेद् दन्तधावनम्  ३<br>
खदिरञ्च कदम्बञ्च करवीरकरंजयोः <br>
सर्वे कण्टकिनः पुण्याः क्षीरिणश्च यशस्विनः  ४<br>
तेनास्य करणं सौक्ष्म्यं माधुर्यं चोपजायते <br>
वर्णांश्च कुरुते सम्यक्प्राचीनौदव्रजिर्यथा  ५<br>
त्रिफला लवणाख्येन भक्षयेच्छिक्षकः सदा  <br>
अग्निमेधाजनन्येषा स्वरवर्णकरी तथा  ६<br>
कृत्वा चावश्यकान् धर्मान् जठरं पर्युपास्य च <br>
पीत्वा धूमं घृतं चैव शुचिर्भूत्वा ततो वदेत्  ७<br>
मन्द्रेणोपक्रमेत् पूर्वं सर्वशाखास्वयं विधिः <br>
सप्तमन्त्रानतिक्रम्य यथेष्टां वाचमुत्सृजेत्  ८<br>
न तां समीरयेद् वाचं या प्राणमुपरोधयेत्  ८अ <br>
प्राणानामुपरोधेन वैस्वर्यं चोपजायते <br>
स्वरव्यञ्जनमाधुर्यं लुप्यते नात्र संशयः ९<br>
कुतीर्थादागतं दग्धमपवर्णैश्च भक्षितम् <br>
न तस्य परिमोक्षोऽस्ति पापाहेरिव किल्बिषात्  १०<br>
सुतीर्थादागतं व्यक्तं स्वाम्नातं सुप्रतिष्ठितम् <br>
सुस्वरेण सुवक्त्रेण प्रयुक्तं ब्रह्म राजते  ११<br>
न करालो न लम्बोष्ठो न च सर्वानुनासिकः <br>
गद्गदो बद्धजिह्वश्च प्रयोगान्वक्तुमर्हति  १२<br>
एकचित्तो निरुद्भ्रान्तस्तान्तगानविवर्जितः <br>
स तु वर्णान्प्रयुञ्जीत दन्तोष्ठं यस्य शोभनम्  १३<br>
पञ्च विद्यां न गृह्णन्ति चण्डास्तब्धाश्च ये नराः <br>
आलसाश्चानरोगाश्च येषां च विसृतं मनः  १४<br>
शनैर्विद्यां शनैरर्थानारोहेत पर्वतं शनैः <br>
शनैरध्वसु वर्त्तेत योजनानां परं व्रजेत्  १५<br>
योजनानां सहस्राणि शनैर्याति पिपीलिका <br>
अगच्छन्वैनतेयोऽपि पदमेकं न गच्छति  १६<br>
नहि पार्ष्णिहता वाणी प्रयोगान्वक्तुमर्हति <br>
बधिरस्येव तल्पस्था विदग्धा वामलोचना  १७<br>
उपांशु त्वरितं चैवं योऽधीते वित्रसन्निव <br>
अपि रूपसहस्रेषु सन्देहेष्वेव वर्त्तते  १८<br>
पुस्तकप्रत्ययाधीतं नाधीतं गुरुसन्निधौ <br>
राजते न सभामध्ये जारगर्भा इव स्त्रियः  १९<br>
अञ्जनस्य क्षयं दृष्ट्वा वल्मीकस्य तु सञ्चयम् <br>
अबन्ध्यन्दिवसं कुर्याद्दानाध्ययनकर्मसु  २०<br>
योजनानां शतं साग्रं शनैर्याति पिपीलिकाः  <br>
अगच्छन् वैनतेयोऽपि पदमेकं न गच्छति  २१<br>
यत्कीटैः पांसुभिः श्लक्ष्णैर्वल्मीकः क्रियते महान् <br>
न तत्र बलसामर्थ्यमुद्योगस्तत्र कारणम्  २२<br>
सहस्रगुणिता विद्या शतशः परिकीर्त्तिता <br>
आगमिष्यति जिह्वाग्रे स्थलान्निम्नमिवोदकम्  २३<br>
हयानामिव जात्यानामर्द्धरात्रार्द्धशायिनाम् <br>
नहि विद्यार्थिनां निद्रा चिरन्नेत्रेषु तिष्ठति  २४<br>
न भोजनविलम्बी स्यान्न च नारीनिबन्धनः <br>
सुदूरमपि विद्यार्थी व्रजेद् गरुडहंसवत्  २५<br>
अहेरिव गणाद्भीतः सौहृद्यं नरकादिव <br>
राक्षसीभ्य इव स्त्रीभ्यः स विद्यामधिगच्छति  २६<br>
न शठाः प्राप्नुवन्त्यर्थान् न क्लीबा न च मानिनः <br>
न च लोकरवाद्भीता न च श्वः श्वः प्रतीक्षकाः  २७<br>
यथा खनन् खनित्रेण भूतले वारि विन्दति <br>
एवं गुरुगतां विद्यां शुश्रूषुरधिगच्छति  २८<br>
शुश्रूषारहिता विद्या यद्यपि मेधागुणैः समुपयाति <br>
बन्ध्येव यौवनवती न तस्य विद्या फलवती भवति  २९<br>
द्यूतं पुस्तकवाद्यं च नाटकेषु च सक्तिका <br>
स्त्रियस्तन्द्रा च निद्रा च विद्याविघ्नकराणि षट्  ३०<br>
यथा व्याघ्री हरेत्पुत्रान् दंष्ट्राभिर्न च पीडयेत् <br>
भीता पतनभेदाभ्यां तद्वद्वर्णान्प्रयोजयेत्  ३१<br>
एवं वर्णाः प्रयोक्तव्या नाव्यक्ता न च पीडिताः <br>
सम्यग् वर्णप्रयोगेण ब्रह्मलोके महीयते  ३२<br>
इति द्वितीयस्याष्टमी कण्डिका <br>
इति द्वितीयः प्रपाठकः <br>





इति नारदीया शिक्षा समाप्ता</p><br />



</p>

 
</div>

 
 


</div>


</div>

</div>
</div>
<script src="javascript/mobile_custom.js"></script>
</body>


</html>
