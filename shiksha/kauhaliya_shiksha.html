<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Kauhaliya Shikhsha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height:6940px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>

<div id="text">

<div id="textname">

शिक्षा (Śhikṣhā) >कौहलीयशिक्षा <font color="#0755b5"> (Kauhalīya Śhikṣhā) </FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<div style=" margin-left: 50px; margin-right: -0px; padding-left: -200px; padding-right:-100px;"></div>


<span class="verses">

<li id="chapterbuttons" class>
<a href="#verse1">Verses: 1-20 </a></li>

<li id="chapterbuttons" class>
<a href="#verse21">21-40 </a></li>

<li id="chapterbuttons" class>
<a href="#verse41"> 41-60 </a></li>

<li id="chapterbuttons" class>
<a href="#verse61"> 61-81 </a></li>



</ul>

</span>
<div id="border1"> </div>
</div>

<br><div id="vedictext">
<h3><a name="verse1">कौहलीय शिक्षा</a> </h3>

<p> 


अथ शिक्षां प्रवक्ष्यामि कौहलीयमतानुगाम्  <br>
स्वरादिनिर्णयस्तत्र क्रियते तन्निबोधत  १<br>
उदात्तश्चानुदात्तश्च स्वरितः प्रचयस्तथा  <br>
इति चत्वारभागे हि स्वराः प्रोक्ता मनीषिभिः  २<br>
उच्चैरुच्चार्यते यस्तु स उदात्त उदाहृतः  <br>
आयामो दृढता सौक्ष्म्यं गात्रेऽङ्गेषु तथा गले  <br>
उच्चत्वकारकानेतानाहुः प्राज्ञा विशेषतः  ३<br>
नीचैरुच्चार्यते यस्तु सोऽनुदात्तोऽभिधीयते  <br>
प्रस्रता मृदुता स्थौल्यं गात्रादेः कारकं विदुः  ४<br>
नीचत्वे स्वरितः प्रोक्तस्तयोस्संधान इष्यते  <br>
तस्य तु स्वरितस्याद्यमर्धमुच्चैस्तरां विदुः  <br>
शेषस्यार्धस्य नीचत्वं किंचित्त्वाद् भृशमिष्यते  ५<br>
केचिदस्यादिमं भागमुदात्तसदृशं विदुः  <br>
अनुदात्तसमश्शेष एतावन्तो द्विधा स्मृताः  ६<br>
प्रचयः कथ्यते सद्भिरुदात्तसदृशश्रुतिः  ७<br>
स्वारास्सप्तविधा ज्ञेया वक्ष्यन्ते ते विशेषतः  <br>
नित्यः क्षैप्रोऽभिनिहतः प्रश्लिष्टः प्रातिहतस्तथा  <br>
पादवृत्तस्तथा तैरोव्यञ्जनस्वरितोऽपि च  ८<br>
अणुमात्रक इत्येके स्वरमन्यं प्रचक्षते  <br>
उदात्तादुत्तरो नीचस्संधाने स्वरितस्स्मृतः  ९<br>
स्वारोदात्तपरश्चेत् स्यात् तदा निहत इष्यते  <br>
स्वरितस्यास्य मन्यन्ते प्रज्ञानं प्राकृतस्त्विति  १०<br>
स्वरितादुत्तरो नीचस्संधौ प्रचय इष्यते  <br>
बहुत्वेऽथ तथा ते स्युस्स्वारोदात्तपरो न तु  ११  <br>
इवर्णोकारयोस्संधौ यवभाव उदात्तयोः  <br>
तत्र यस्स्वर्यते स्वारः क्षैप्र एष उदाहृतः  १२<br>
अविकारस्त्वसावेव नित्य इत्यभिधीयते  १३<br>
ओकारो य उदात्तस्स्यादेकारश्च पदान्तगः  <br>
तयोर्यस्स्वरिते संधौ निहतेनोत्तरेण तु  <br>
एषोऽभिनिहताख्यस्तु स्वरः प्रोक्तो मनीषिभिः  १४<br>
एकादिष्ट उदात्तेन नित्यः प्रातिहताभिधः  १५<br>
द्वयोरुकारयोस्संधावुदात्तपरयोः क्रमात्  <br>
तत्र यस्स्वर्यते स्वारः प्रश्लिष्टस्सोऽभिधीयते  १६<br>
तृतीयो वा चतुर्थो वा भागो निहत उच्यते  <br>
पादवृत्ताभिधस्स्वारो विवृत्तौ यः पदस्य तु  १७<br>
कम्पेषु प्रथमस्स्वारो अणुमात्रिक इष्यते  <br>
त्रयाणामादितस्तेषु संनिपातो मिथो यदि  <br>
अपरः प्रथमस्यार्धं निहतं तु विधीयते  १८<br>
तृतीयो वा चतुर्थो वा भागो निहत इष्यते  <br>
प्रश्लिष्टस्य च संयोगस्तेषामन्यतमेन चेत्  १९<br>
स्वेच्छाप्रयोग इच्छन्ति कम्पं तत्रापि केचन  <br>
अदीर्घं दीर्घवत् कार्यं तत्र ह्रस्वस्य कर्षणात्  २०<br>
अथ स्वायंभुवे काण्डे कम्पाः केचिदुदाहृताः  <br>
<a name="verse21">तत्रोदात्ताः प्रयोक्तव्या निहतांशस्तु पूर्ववत्  २१</a><br>
वीर्यं बलमिति ह्यत्र ह्रस्वः कम्प उदीरितः  <br>
तन्वां स्वायामितीत्यादि दीर्घः कम्पो विधीयते  २२<br>
ते अस्मदिति वाक्यांशे कैश्चित् कम्पो न पट्यते  <br>
लक्षणप्रतिकूलं तद् ब्रुवते केऽपि सूरयः  २३<br>
ये पदं न हतं कस्मात् स्यादानर्थक्यमस्य तु  <br>
एवं बहुविधा दोषाः प्रदृश्यन्ते मनीषिभिः  २४<br>
अविनीते तु पाठेऽस्मिन् व्यक्तयस्साधुरिष्यते  <br>
व्यक्तयो बहुला वेदे दृश्यन्ते स्वरवर्णयोः  २५<br>
उच्यन्ते विक्रमास्तेऽपि विज्ञेयाष्षड्विधा बुधैः  <br>
उभयं स्वरितः कश्चिदुभयोदात्तकः परः  <br>
उदात्तपूर्वकः स्वारः पर एकस्तु विद्यते  २६<br>
एकस्य विपरीतोऽन्यस्तथा प्रचयपूर्वकः  <br>
परोदात्तस्तथा स्वारपर एव निबोधत  २७<br>
उभयोस्स्वारयोर्मध्ये निहतो यत्र दृश्यते  <br>
उच्यते विक्रमस्त्वेष उभयस्वरिताभिधः  २८<br>
इतरे विक्रमा एवमूहनीया मनीषिभिः  <br>
प्रयत्नस्स्याद् दृढतरो विक्रमेष्वेषु संयतः  २९<br>
उदात्तान्यनुदात्तानि बहुलानि प्रतान्यपि  <br>
निरन्तराणि दृश्यन्ते स्वरितस्य न संहतिः  ३०<br>
उदात्तास्सहका यत्र दृश्यन्ते च निरन्तराः  <br>
उच्चादुच्चतरं तेषु क्रमात् तत्र विधीयते  ३१<br>
समतावनुदात्तानां नीचान्नीचतरं विदुः  <br>
स्वरितस्य संनिपाते कम्पस्त्वभिहितः पुरा  ३२<br>
प्रथमान् विक्रमान् बुद्ध्वा सम्यगुच्चारयेदृषिम्  <br>
यस्तु विप्रो विशेषेण श्रेयो नित्यमभीप्सति  ३३<br>
नवप्रकारं विज्ञेयं पदानां स्वरलक्षणम्  <br>
अन्तोदात्तमथोदात्तमाद्युदात्तमुदात्तकम्  ३४<br>
मध्योदात्तं ह्युदात्तं च निहतस्वरितं तथा  <br>
एकस्वरितमित्येताः पदशब्दनवस्मृताः  ३५<br>
स्वरान् हस्तेन विम्यस्येद् विपश्चिद् दक्षिणेन तु  <br>
श्रेयो विपुलमन्विच्छन् न सव्येन कदा चन  ३६<br>
तेन चेन्निष्फलं तस्य ब्रुवते ते विपश्चितः  <br>
अविदोषस्तथा कार्यस्तत एतद् विजानता  ३७<br>
कनिष्ठिकानामिका च मध्यमा च प्रदेशिनी  <br>
नीचस्वारधृतोदात्तानङ्गुष्ठाग्रेण निर्दिशेत्  ३८<br>
विन्यस्य द्विस्वरं सौम्यं मध्यमे पर्वणि स्पृशेत्  <br>
इह कीर्त्तिमवाप्नोति प्रेत्य स्वर्गे महीयते  ३९<br>
अतोऽन्यथा तु यो मर्त्यो निर्दिशेन्मतिमोहितः  <br>
स गच्छेन्नरकं घोरं पापयोनिषु जायते  ४०<br>
स्वरविन्यासशीलस्तु हस्तेन वेदवित्तमः  <br>
<a name="verse41">यस्तस्य गुणदोषौ यौ तत्र तौ फलदौ स्फुटम्  ४१</a><br>
ईजानस्य यथा तेन दाक्षायणसवो मुखः  <br>
तस्मात् तत्रावधातव्यं श्रेयो विपुलमिच्छता  ४२<br>
अधीत्य विधिवत् पूर्वमृषिमाचार्यतश्शुभात्  <br>
अनन्तरं पदाध्यायः कर्तव्यो धीमता ध्रुवम्  ४३<br>
ततः क्रममधीयीत स्वरसंस्कारसंयुतम्  <br>
एवं त्ववधानस्य श्रेयो भवति नित्यदा  ४४<br>
यस्यां पदक्रमात्रेयो वृत्तिकारस्तु कर्णिनः  <br>
तां विद्वांसो महाशाखां भद्रमश्नुवते महत्  ४५<br>
क्रमो द्वाभ्यामनुक्रम्य प्रत्यादायोत्तरं तयोः  <br>
उत्तरेणैव संदध्यादर्धर्चान्तं समापयेत्  ४६<br>
यथालक्षणमव्यग्रं यथान्यायं समाचरेत्  <br>
तर्हि तावत् पदं पूर्वं तयोः पदवदुत्तरम्  ४७<br>
आवृत्तिरवसानस्य प्रग्रहस्य च नेष्यते  <br>
आत्रेयेण तथाप्यत्र सा तयोस्त्ववधीयते  ४८ <br>
आकारान्तमुदात्तान्तमाङ्परं यत्र दृश्यते  <br>
त्रिक्रमं तं विजानीयान्मोषूण ऊषुणस्तथा  ४९<br>
त्रिक्रमे वक्ष्यमाणे तु प्रथमे त्रिपदक्रमः  <br>
मध्यान्ताभ्यां ततस्तेषु न विशेषस्ततः परम्  ५०<br>
समस्तानि पदानि स्युर्यानि प्राप्तानि तस्य तु  <br>
पुनस्सुवरकर्होतरन्तराविर्विवश्च कः  <br>
अजीगरिति रेफेण सहाज्यत्ता पदावलिः  ५१<br>
एवं क्रममधीयानस्सर्वदोषविवर्जितः  <br>
श्रेयः परमवाप्नोति दैवत्वमधिगच्छति  ५२<br>
य इच्छति जटां वक्तुं स विप्रो वेदवित्तमः  <br>
तस्य कीर्त्तिर्विवर्धेत स वेदफलमश्नुते  ५३<br>
पदद्वयमनुक्रम्य व्युत्क्रम्योत्क्रम्य संधिमत्  <br>
यथावत् स्वरसंयुक्तं प्रयुञ्ज्यात् सा जटा मता  ५४<br>
संहिता प्रकृतिः प्रोक्ता पदस्यैतत् क्रमस्य तु  <br>
जटायाः प्रकृतिस्त्वेष एवं नित्यं निबोधत  ५५<br>
जटायां वक्ष्यमाणायां कम्पसंधिस्वरादयः  <br>
अवधाय प्रयोक्तव्या निपुणं तदुदीरितम्  ५६<br>
प्रातिशाख्यादिशास्त्रज्ञस्सर्वशिक्षाविशारदः  <br>
बुद्धिशक्तिसमेतो यस्स जटां वक्तुमर्हति  ५७<br>
यदाधीतमपि ज्ञातं निगदेनैव शक्यते  <br>
अनश्नाविविशु ततो ज्वलति कस्यचित्  ५८<br>
तिस्रस्तु वृत्तयो वाचो द्रुतमध्यविलम्बिताः  <br>
प्रयोज्या नियतं वेद एवं प्रज्ञाः प्रचक्षते  ५९<br>
अन्यत्त्वं यदि वृत्तीनां कर्मणामत्र भिन्नता  <br>
वृत्तिं प्रति विशेषस्तु मात्रया भिद्यते ध्रुवम्  ६०<br>
अभ्यासार्थे द्रुतां वृत्तिं प्रयोगार्थे तु मध्यमाम्  <br>
<a name="verse61">शिष्याणामुपदेशार्थे कुर्याद् वृत्तिं विलम्बिताम्  ६१</a><br>
वेदक्रमो द्रुतां वृत्तिं बुद्धिकामस्तु मध्यमाम्  <br>
कुर्वीत वेदविवृतिं स्वर्गकामो विलम्बिताम्  ६२<br>
आसुरादिप्रमाद्यांश्चेद् दुर्गतिं विपरीतकः  <br>
यद्यन्यान्नियतं याति विद्यादेव ततो द्विजः  ६३<br>
अत्रैवं मन्वते केचित् सर्वशास्त्रविशारदाः  <br>
मध्यमैव प्रयोक्तव्या निपुणं तदुदीरितम्  ६४<br>
स्वराक्षरसमानानां वृत्तिवेदप्रवर्तिनाम्  <br>
मात्रायाः कथनं कर्तुं कैर ण्येन शक्यते  ६५<br>
तस्माद् वृत्तिः प्रयोक्तव्या मध्यमा वेदवित्तमैः  <br>
एवं सुसंस्कृतं नित्यं प्रयुक्तं ब्रह्म राजते  ६६<br>
क्रमविक्रमसंपन्नामद्रुतामविलम्बिताम्  <br>
नीचोच्चस्वारसंपन्नां वदेद् धृतवतीं समाम्  ६७<br>
बहुशो मन्यते मात्रालक्षणं तन्मनीषिभिः  <br>
तेषु तेष्वेव कार्येषु प्रग्रह  ६८<br>
एकद्वित्रिक्रमेणैव मात्राकालं मनीषिणः  <br>
शब्दैर्निदर्शयन्त्यत्र चाषकाककलापिनाम्  ६९<br>
एवं बहुविधं मात्रालक्षणं ब्रुवते बुधाः  <br>
तत्र तत्र प्रबोद्धव्यमात्मनश्श्रेय इच्छता  ७०<br>
ब्रह्मणः प्रणवं कुर्यादादावन्ते च सर्वदा  <br>
स्रवत्यनोंकृतं पूर्वं परस्ताच्च विशीर्यते  ७१<br>
प्रणवाद्यास्सर्ववेदाः प्रणवोपरि च स्थिताः  <br>
प्रणवस्तु सदा कार्यो वेदारम्भे मनीषिभिः  ७२<br>
अध्यर्ध तयो योऽस्य तन्नादस्त्वेकमात्रिकः  <br>
त्रासुरर्धर्धं वा द्वयं तथा  ७३<br>
वेदस्थः प्रणवे तु स्यात् समकारो द्विमात्रिकः  <br>
स्वरमात्रं द्विमात्रं वा व्यञ्जनं त्वणुमात्रिकम्  ७४<br>
काण्डप्रश्नानुवाकानां समाप्तौ काल इष्यते  <br>
दशाष्टपञ्चमात्रास्स्युस्तन्त्राणां च त्र्यहं भवेत्  ७५<br>
विश्रमो न समासस्य  <br>
मध्ये तु पदवाक्ये वा अदृष्टार्थो निषिध्यते  ७६<br>
रेफस्य ऊष्मसंयोग एष याति स्वरात्मताम्  <br>
समानकरणरूपभाक्  ७७<br>
ऋकार आदिरणुमात्रो मध्ये रेफोऽर्धमात्रिकः  <br>
अणुमात्रस्तथान्त्यांशो मध्ये भक्तिर्विधीयते  ७८<br>
अनुस्वा    संयोगादिर्यदि स्थितः  <br>
ओष्ट्यस्वरान्ते चाप्येवं निपुणं तन्निबोधत  ७९<br>
अ र्योर्विद्यते यव्य तद्वियां प्रय    <br>
शास्त्रमेतत्ततः सर्वमृषिरस्य प्रसीदति   ८०<br>
शिक्षामिमां तु योऽधीते वेदतत्त्वप्रकाशिकाम्  <br>
अतुलामश्नुते कीर्त्तिं परे ब्रह्मणि लीयते  ८१<br>
   
&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbspकौहलीयशिक्षा समाप्ता <br>


</p>

 
</div>

 
 


</div>


</div>

</div>
</div>
<script src="javascript/mobile_custom.js"></script>
</body>


</html>
