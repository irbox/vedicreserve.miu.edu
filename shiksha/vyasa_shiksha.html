<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Vyasa Shiksha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container">
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  <h1> Maharishi University of Management </h1>
  
  </div>
    
  
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height:1560px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>
</div>
</div><br>
<div id="text">

<div id="textname">

शिक्षा (Śhikṣhā) >व्यासशिक्षा <font color="#0755b5"> (Vyāsa Śhikṣhā) </FONT>


</div>
<div id="border0"> 
 </div>

<ul id= "chapterbuttons">

<li id="chapterbuttons" class>

<div style= "margin-left: 0px; margin-right: -0px; padding-left: -200px; padding-right:-600px;">



<span class="verses">


<a href="#chapter1" style="font-size: 12pt;">Chapter: 1-3 </a></li>

<li id="chapterbuttons" class>
<a href="#chapter4" style="font-size: 12pt;" > 4-7 </a></li>

<li id="chapterbuttons" class>
<a href="#chapter8" style="font-size: 12pt;" > 8-11 </a></li>

<li id="chapterbuttons" class>
<a href="#chapter12" style="font-size: 12pt;"> 12-15 </a></li>

<li id="chapterbuttons" class>
<a href="#chapter16" style="font-size: 12pt;" > 16-19 </a></li>

<li id="chapterbuttons" class>
<a href="#chapter19" style="font-size: 12pt;" > 19-21 </a></li>

<li id="chapterbuttons" class>
<a href="#chapter22" style="font-size: 12pt;"> 22-25 </a></li>

<li id="chapterbuttons" class>
<a href="#chapter26" style="font-size: 12pt;" > 26-28 </a></li>




</ul>

</span>



<div id="vedictext">
<h3><a name="chapter1">व्यास शिक्षा</a> </h3>

<p style="text-align: left"> 

संज्ञाप्रकरणम्  १<br>
श्रीवासुदेवं वरदं प्रणम्य श्रीमद्गणेशं वचसाञ्च देवीम्  १<br>
शिक्षां प्रवक्ष्ये श्रुतिकारणाङ्गं सुबोधकं लक्षणशीर्षभूषाम्  २<br>
अथ स्वरादिसंज्ञाश्च तत्प्रयोजनमेव हि  ३<br>
तत्फलञ्च प्रवक्ष्यामि विदुषां प्रमुदे यथा  ४<br>
अवर्णेवर्णकोवर्णा ऋवर्णो ऌत्वमेत्वमैत्  ५<br>
ओदौद्रङ्गौ क्रमादोम्योत्स्वरास्स्युर्व्यञ्जनान्यथ  ६<br>
कादिमान्तास्स्मृतास्स्पर्शा अन्तस्था यादिवोत्तराः  ७<br>
जिह्वामूलादिहान्ताश्च षडूष्माण उदीरिताः  ८<br>
स्पर्शानां पञ्च पञ्च स्युर्वर्गा वर्गोत्तरस्य च  ९<br>
तत्प्रथमादिसंज्ञास्स्युः पञ्चमस्योत्तमः क्रमात्  १०<br>
अघोषास्स्युर्विसर्गोष्मद्वितीयप्रथमा न हः  ११<br>
गजडाद्या दबाद्याश्च घोषवन्तः परे हलः  १२<br>
सविशेषस्तु यस्तस्य ज्ञेयं वर्णान्तरं बुधैः  १३<br>
तुल्यरूपं सवर्णं स्याल्लोपस्स्यादप्रदर्शनम्  १४<br>
ऋवर्णस्य ऌकारस्य पृक्तसंज्ञा प्रकीर्तिता  १५<br>
अवसानेऽन्त्यवर्णाश्च नादा इति बुधैस्स्मृताः  १६<br>
आख्यानेकस्य वर्णोर्ध्वः स्वरस्य कारतोत्तरः  १७<br>
भवेदकारकारोद्धर्वो हलामत्तु र एफगः  १८<br>
अदन्तं ग्रहणं वा स्यात्सन्देहे सन्निधिं त्वपि  १९<br>
निर्देशाः कारमुख्याश्चान्वादेशावपि चेत्यधः  २०<br>
त्वथैवेति निवृत्तिस्थो ह्यधिकारोऽवधारकः  २१<br>
अनमाना निषेधे स्युर्वेति वैभाषिको भवेत्  २२<br>
सम्मिश्रस्स्याद्यदेकत्वं सम्बन्धः श्रवणे द्वयोः  २३<br>
अनेकव्यञ्जनश्लिष्टस्संयोगश्च प्रकीर्तितः  २४<br>
वर्णाभावो विरामश्चावसानं सार्धमात्रिकः  २५<br>
नानापदवदिङ्ग्यञ्चासङ्ख्याने चाद्यवग्रहः  २६<br>
वेदभागः कमेणैव स चार्षः कथ्यते बुधैः  २७<br>
उच्छ्वासेऽनवसाना स्यात्संहिता चान्तगं पदम्  २८<br>
पदवर्णस्वराङ्गानां द्विर्द्विर्युक्ते च संहिता  २९<br>
द्विधादिसंहिता ह्यत्र पञ्चैवं संहितास्स्मृताः  ३०<br>
पदवत्संहिता यत्र न कार्यं सांहितं यदि  ३१<br>
विज्ञेया प्रकृतिस्तस्या ज्ञानादेव फलं लभेत्  ३२<br>
संहितावत्क्रमो ज्ञेयो द्वितीयं पदवद् द्वयोः  ३३<br>
इतिगन्त्वादि चेदुक्त्वा द्वितीयं चोत्तरं तथा  ३४<br>
आदन्तन्तु यदुच्चान्तमोपसर्गपरं यदि  ३५<br>
परेण त्रिक्रमस्स्याद्धिषु पदं नः परन्त्वधः  ३६<br>
सकृदादि द्वितीयं द्विः पठेच्चादिपदं सकृत्  ३७<br>
सन्धितः क्रमवच्चेति प्रोच्यते सा जटा बुधैः  ३८<br>
त्रिक्रमस्य जटा ज्ञेया ह्युक्त्वा पूर्वं क्रमं तथा  ३९<br>
पुनरन्तं मध्यमादि पुनराद्यन्तरं परम्  ४०<br>
अनुलोमस्स्वपाठस्स्याद्विलोमस्सन्धिनिर्मितः  ४१<br>
पदं पदं पठेत्ताभ्यां त्रिवारञ्चोर्ध्वतः पुनः  ४२<br>
प्रोपावापर्यधिव्युत्सुन्यन्वपाप्यत्यभि प्रति  ४३<br>
परानिस्सं नव दशाप्युपसर्गाः स्युरत्र हि  ४४<br>
इति संज्ञाप्रकरणम्  १<br>
<br>
<a name="chapter2">अथ प्रग्रहप्रकरणम्  २</a><br>
अथ प्रग्रह एवान्त उच्यतेऽवग्रहो न चेत्  ४५<br>
ऊकारः स्थित ओकारोऽप्यकारव्यञ्जनोत्तरः  ४६<br>
स म ह द थ पित्पूर्वो नित्योऽथेदेत् पतीश्रुतिः  ४७<br>
कार्ष्णी धी चक्षुषी मुष्टी देवता फल्गुनी अमी  ४८<br>
अहनी श्रपणी हूती सुम्निनी सामनी हरी  ४९<br>
कल्पयन्ती तपसी नाभ्यैक्षव्यापृषती हुरी  ५०<br>
रिष्यन्ती वाससी दर्वीं नः पृथिवी व्यचस्वती  ५१<br>
जन्मनी वैष्णवी द्यावापृथिवी आहुती कृतौ  ५२<br>
रोदसी चोत्तरः पान्यपरो न्वती च ची प्र यत्  ५३<br>
न ह्यन्योर्द्ध्वौ समीची ग्नी घ्नी चक्रे पोर्द्ध्व आन्मही  ५४<br>
ऊर्द्ध्वे शाखे धृते शृङ्गे एने मेध्ये च देवते  ५५<br>
पार्श्वे एवोत्तरे अक्ते तृण्णे तृद्ये कनीनिके  ५६<br>
शिप्रे रथन्तरे शस्त्रेऽहोरात्रे चोत्तमे उभे  ५७<br>
सामे सदोहविर्द्धाने वजेऽधिषवणे शिवे  ५८<br>
विषुरस्य विरूपे च दृढे ध्वंसदने हुले  ५९<br>
अर्पिते रैवते पूर्ते भागधे च धृतव्रते  ६०<br>
अच्छिद्रेऽनृते प्रत्ते अस्मे त्वे इत्यनिङ्ग्यगम्  ६१<br>
एते वैसं हि तन्वेव यज्ञष्टक् पत्परो द्वयोः  ६२<br>
द्वे परश्चैकव्यवेतः कृष्णा वीड्द्वार्यदा चराव्  ६३<br>
स्थः परः पूर्वतो वापि ईदेकारोऽन्त एव च  ६४<br>
बहुस्वरस्य ते थे च आकारैकारपूर्वकः  ६५<br>
पूर्णे ब्रह्मजेमे आपस्सजूः क्रूरं तथैषु च  ६६<br>
एव रसेन गर्भञ्च उपोत्तर इमे तथा  ६७<br>
ते तूपाहर्नमो गर्भं वायुर्मापैनमभ्यधः  ६८<br>
ते अस्याचर्क्छन्दस्वोर्वी येऽप्र यङ् क्रान्तरासु च  ६९<br>
सोमाय स्वेति चैतस्मिन्वरी इत्याद्ययं परः  ७०<br>
इरावती प्रभृत्यैव दाधारान्तस्तथैव च  ७१<br>
कुर्यादिष्टिष्वग्निं गानूद्भवतोऽवान्तराकरोत्  ७२<br>
आस्तां गमयतोऽब्रूतां स्तभ्नीतां बिभृतस्त च  ७३<br>
वाचयत्यप्युभाभ्याञ्च ताभ्यामेव तनू यदा  ७४<br>
प्रवर्तपर आषष्ठात्सदा प्रग्रहकार्यभाक्  ७५<br>
नातेऽवेऽन्हे धत्तेर्याते ग्रामी ज्ञे वर्चसी थुनी  ७६<br>
लोके रुन्धे मासे नित्यं पस्थे नीचस्त उर्वशी  ७७<br>
प्रग्रहेङ्ग्योपसर्गान्त इति स्यादप्यसांहिते  ७८<br>
पुनस्त्विङ्ग्यं क्रमे चादिर्विरामस्थं द्विधैक्यतः  ७९<br>
नोपसर्गोऽवसानस्थो निहतश्च द्वयोरधः  ८०<br>
अवानस्त्रिषु मध्यस्थोऽवग्रहो न क्रमे तु च  ८१<br>
इति प्रग्रहप्रकरणम्  २<br>
<br>
<a name="chapter3">अथ परिभाषाप्रकरणम्  ३</a><br>
अथेयात्संहितायां यत्कार्यञ्चेत्सनिमित्तकम्  ८२<br>
विकृतञ्च पदेऽदाद्यनाद्यनुस्वारयुक्पदम्  ८३<br>
ह्रस्वस्यानित्यदीर्घं स्यात्तद्वास्याप्युपलक्षणम्  ८४<br>
पूर्वं पूर्वन्तु तत्रैव कर्तव्यं प्रथमं यथा  ८५<br>
सामान्योक्तस्तु सर्वत्र विशेषो नैव दृश्यते  ८६<br>
तयोरेकत्र चाल्पस्थो विशेषो बलवान् स्मृतः  ८७<br>
पुनरुक्तं यतः पञ्चपदमित्युत्तरञ्च वा  ८८<br>
पूर्ववद्भवति ज्ञेयं सर्वत्रापि विचक्षणैः  ८९<br>
परि त्वा पुनरूर्जा यन्नोऽस्यारातीयतोऽपि च  ९०<br>
सप्त तेऽपो अनु त्वग्ने त्वङ्गेमांश्चाधि रोचने  ९१<br>
चित्रं च भवतं द्रप्सस्सहस्व पुनरैक्यतः  ९२<br>
आयुर्यज्ञेन वाजश्च प्राणम्म आयुरेव च  ९३<br>
पवस्व व्रतपास्सूर्ये परोऽग्न आदयः पुनः  ९४<br>
येनाग्नेऽस्मिन् सधस्थे च वाज्यध्वनस्त्वनैक्यतः  ९५<br>
एदोद्भ्यां वक्ष्यतेऽतश्च यदनेकपदे पुनः  ९६<br>
जटोच्यतेऽन्यशब्देन तत्रानैक्यं न विद्यते  ९७<br>
ग्रहणन्त्वेकमुद्दिश्य पदं वै क्रियते यतः  ९८<br>
तदन्यत्र तु न ग्राह्यं यज्जटाभिमतैरिति  ९९<br>
संहितावत्क्रमो ज्ञेयो जटा च विकृतादिषु  १००<br>
आर्षे तूक्तं मुखेऽन्ते चान्यत्स्यादुभयत्र हि  १०१<br>
इति परिभाषाप्रकरणम्  ३<br>
<br>
<a name="chapter4">अथ दीर्घप्रकरणम्  ४</a><br>
अथादावन्त आर्षे तु ह्रस्वो दीर्घं भजेद्धलि  १०२<br>
सदेङ्ग्ये तु व्यानोदानशब्दयोस्तु सुबन्तयोः  १०३<br>
लोक एवेष्ट चाद्याश्वात्तस्य देवा यते युवम्  १०४<br>
वयुना हृदयाश्वा विद्वर्षाह्वामुत्तरस्तथा  १०५<br>
चित्रर्तावयवातत्वद्रविणप्रस्थभङ्गुर  १०६<br>
पुष्पष्णियर्णकशक्तिश्वदेव्यविषुचेन्द्रिय  १०७<br>
वीर्याश्ववद्वन्वानूर्ध्वो वनान्योर्ध्वेषु चेन्द्रचेत्  १०८<br>
सत्राज्युक्थायुमत्सुम्ना यन् सुगोपरथीतम  १०९<br>
स्वाधियं धी रुहं राज्यं परो दीर्घाधियः परः  ११०<br>
शीक शुद्ध च मेघाघ वसु शत्रु च योत्तरः  १११<br>
विश्वाराड्वसुमित्रापि साह हा पुषवत्परः  ११२<br>
परी णसमधी वासं प्रावणेभिस्सहोत्तरः  ११३<br>
रात्र्योषध्याहुति श्रोणि चिति व्याहृति पृष्टि चेत्  ११४<br>
स्वाहाकृति शच्यृक्साम हनुह्रादुनि भोत्तरः  ११५<br>
चर्षणी धृत्पारीण् पूती गाभीवृत्सह सूयव  ११६<br>
त्विषि वाशिम्यनूब्याज्रात् काश्विभूदाववग्रहः  ११७<br>
ऋक्ष्वथा तेस्वयं धत्तं सपत्नान्नो रयिं भव  ११८<br>
देवानां शतसोमस्य जीवो यूयं पितॄन् परः  ११९<br>
अधा ते च यथा ह्यूर्द्ध्वस्तिष्ठादेवशरीर चेत्  १२०<br>
अच्छा वोचो जिगा नक्षि पितर्देवान्नियुद्वद  १२१<br>
चकृमा सुजुषध्वं कद्वयं दैव्येऽत्र पूष्ण ते  १२२<br>
सृजा ररा दृतिं वृष्टिं सं रक्षा माकिराज च  १२३<br>
भवा तोकाय नस्त्वं पा वाज्यत्रा ते नियुन्नरः  १२४<br>
ससादा पिद्यजी मुञ्चा विस्वस्त शिक्षनस्सखि  १२५<br>
क्षामा रेभिरु घा स्यालात्सत्यं मृडा जरित्र नः  १२६<br>
धारया रयिं वसूनि मय्यवता हवे वचः  १२७<br>
विद्मा ते तं हि बोधा सनोऽद्या देवान् हुवे च वृण्  १२८<br>
भरता वस् बृहज्जातवर्धया त्वं रयिं परः  १२९<br>
सचस्व नुद वर्धावा नोऽत्तधामाह ना ह दे  १३०<br>
युक्ष्व स्वेन जनिष्वा हि मधूर्ध्वस्सिञ्चथोक्षत  १३१<br>
घुष्याश्वस्य वि पाथा दिवारिथामुञ्चता यज  १३२<br>
पिबा चरा सोम हिष्ठाम् वर्तयर्ष यथा पु चेत्  १३३<br>
जनयथा च दीयार ऋध्यामा ते हरा नि चेत्  १३४<br>
तत्रा रथं जयता नरू कुत्राचिद्य तरा मृधः  १३५<br>
याता हिर पृणस्वा घृते भरा दद्ध्यपा वृधि  १३६<br>
वोचता मेऽनदता हद्येना सहस् चृता बचेत्  १३७<br>
भजा त्वं जनया दैव्यं दक्षिणेना वसून्यपि  १३८<br>
रुहेमा स्व स्तरीमाजु भवता मृड धर्ष मान्  १३९<br>
बिभृता स्वीरयथा मरु भरेमा मनीष चेत्  १४०<br>
हन्तना तं जगामा परस्याश्चेत्तपता सुवृक्  १४१<br>
जुहुता विश्व तरता रजांसि शृणुता हवम्  १४२<br>
पारया नव्यस्सादया यज्ञञ्चेत्कृणुता बृहत्  १४३<br>
क्रयी पोश्मसी ग यदी भू कृधी स्वस् श्रुधी हवम्  १४४<br>
मोष्वा तु नू रणे मक्षू दे थू करूशु बल् सु नु  १४५<br>
इति व्यञ्जनपरदीर्घप्रकरणम्  ४<br>
<br>
<a name="chapter5">आगमप्रकरणम्  ५</a><br>
आगमस्त्रपुपूर्वः स्यान्मिथ्वधश्शोऽपि चोत्तरः  १४६<br>
सु पूर्वश्शोऽपि चन्द्रोर्ध्वस्सम्पूर्वस्सः कुरूत्तरः  १४७<br>
समपूर्वश्च कुर्वोर्ध्वो नीचापूर्वो द उच्परः  १४८<br>
ङपूर्वः कस्सषोर्द्ध्वश्चेट्टनपूर्वश्च तो भवेत्  १४९<br>
इति आगमप्रकरणम्  ५<br>
<br>
<a name="chapter6">लोपप्रकरणम्  ६</a><br>
लोपो विसर्गस्सोऽनिङ्ग्यस्स्य उच्चोऽथैष चेद्धलि  १५०<br>
एनौषधीरिद्विदग्न इमान्नः परतश्च सः  १५१<br>
मकारः पदमीं पूर्वश्चादौ व उच्चतुन्वधः  १५२<br>
मश्चावग्रह इत्येकं या तिष्ठन्त्येकयोर्ध्वतः  १५३<br>
रेफोष्मोर्ध्वोऽन्तगो मस्तु नादौ संसाञ्च रापरे  १५४<br>
वर्तमानस्स उत्पूर्वस्स्थस्तयोरित्यनोत्परे  १५५<br>
इति लोपप्रकरणम्  ६<br>
<br>
<a name="chapter7">वैकृतप्रकरणम्  ७</a><br>
अथ वैकृतमाप्नोति पदासम्पूर्वऋत्वरम्  १५६<br>
विसर्गोऽवग्रहेष्वाशीस्सुवर्धू रं परस्स षम्  १५७<br>
नकारश्शमियाच्चोर्ध्वो नैरयन्नार्ध्नुवन्नपि  १५८<br>
एवास्मिन्ननड्वानायन् घृणीवान् वारुणानिति  १५९<br>
हकारः प्रथमादूर्ध्वस्तत्सस्थानञ्चतुर्थकम्  १६०<br>
स्पर्शपूर्वश्शकारश्छं लन्तश्चाप्नोति लोत्तरः  १६१<br>
तवर्गश्चटवर्गाद्यौ भजेदन्तोऽन्तमूर्ध्वयोः  १६२<br>
नकारो लपरस्तस्य सवर्णमनुनासिकम्  १६३<br>
स्पर्शोत्तरो मकारस्तु यवलोत्तर एव च  १६४<br>
अनुनासिकमेतेषां सवर्णं प्रतिपद्यते  १६५<br>
ज्ञघ्नोत्तरो मकारश्चेदनुस्वारोऽत्र केवलः  १६६<br>
द्विमात्र इति विज्ञेयो ह्यन्यधर्मविवर्जितः  १६७<br>
इति वैकृतप्रकरणम्  ७<br>
<br>
<a name="chapter8">षत्वप्रकरणम्  ८</a><br>
अथेतस्सविसर्गौ षं पदि मह्योहि मो द्यवि  १६८<br>
सोदिव्ययं कमूप्रोत्री पूर्वोऽवग्रहपूर्वकः  १६९<br>
असिञ्चन्नसदामापि ह्यनयोरादिपूर्वके  १७०<br>
परि वि प्रति निर्ण्यध्यभि पूर्वो निहते पदे  १७१<br>
तोर्ध्वो वेस्सुमतिर्माकिरीयुरायुर्नकिर्विदुः  १७२<br>
प्तेसोऽग्निरविदुर्मीढुर्निराभिः पायुभिस्सधिः  १७३<br>
नावर्ण हल्लिमौ मृत्युस्पति कुन्यृतु पत्न्यधः १७४<br>
ध्यन्यपूर्वस्सवस्थानमृद्रवत्यप्यवग्रहः  १७५<br>
सन्तानेभ्यः स्पशस्सीतं सप्ताभिस्संमितां स्तनाम्  १७६<br>
सभेयस्सत्वा सस्यायै सक्सनिश्च सनीस्सनि  १७७<br>
न स्तुप् स्तरीस्वरस्पर्धास्फुरं साहस्रसारथिः  १७८<br>
ज्योतिरायुश्चतुः पूर्वः स्तो प्रतिप्रसवस्त्विति  १७९<br>
टन्तो वाघाषपूर्वष्षात्थाकारश्चैव ठं भजेत्  १८०<br>
विद्वांस्तांस्त्रीनृतून् लोकांस्तर्हांस्तस्मिन् पितॄननान्  १८१<br>
युष्मानूर्ध्वानश्मन् कृण्वन् कपालानम्बकानपि  १८२<br>
तिष्ठन्नाद्युच्चके नेमिर्देवांश्चेत्सवने पशून्  १८३<br>
नकारः प्राकृतश्चैषु नित्यतोर्ध्वस्समाप्नुयात्  १८४<br>
इति षत्वप्रकरणम्  ८<br>
<br>
<a name="chapter9">णत्वप्रकरणम्  ९</a><br>
अथैति नो णमस्थूरि षु ग्रामोरु समिन्द्र वाः  १८५<br>
धिसुवस्त्रिटपूर्वो निष्पूर्वो हन्योप्यमान च  १८६<br>
पारी परि प्र पूर्वश्च तदवर्णव्यवेतकः  १८७<br>
प्राधो वन्नुह्यमानोऽयन् यानं यवेन वाहनः  १८८<br>
षुम्नान्योऽनित्यषत्वस्थ इन्द्रोऽध एनमत्र च  १८९<br>
केनेत्यत्रायजुः पूर्वो नृश्रीपूर्वो मना अपि  १९०<br>
अङ्गानां ग्यानि गान्योने गानां यामेन षण्ण च  १९१<br>
रषः पूर्वो हवन्यन्हे हन्न्रुपूर्वो मयान्यनी १९२<br>
न नूनं नृत्य नह्यत्यन्वान्यशब्दे न्य उच्चकः  १९३<br>
नकारो द्वित्वगो लक्ष्यात्तकारोर्ध्वोऽपि वान्तगः  १९४<br>
उत्तमं प्रथमोऽन्त्योर्ध्वस्तृतीयं घोषवत्परः  १९५<br>
अन्तोऽचि वा सवर्गीयं ककुदन्त्यश्च मोत्तरः  १९६<br>
इति णत्वप्रकरणम्  ९<br>
<br>
<a name="chapter10">रेफप्रकरणम्  १०</a><br>
अथ विसर्ग आप्नोति रेफमज्घोषवत्परः  १९७<br>
ह्वारेष्टरबिभर्वार्हारनन्तस्सवितस्त्वकः  १९८<br>
अजीगश्शमितस्त्वष्टः प्रातश्चाहरहस्त्वभाः  १९९<br>
नेष्टर्यष्टर्विवर्वस्तस्सनुतस्तनुतः पुनः  २००<br>
स्तोतर्होतः पितर्म्मातः करावरनुदात्तयोः  २०१<br>
आवृत्परोऽयमित्यूर्ध्वश्चानाद्युच्चेऽन्तरेव हि  २०२<br>
अनिङ्ग्यान्तास्सुवश्चाहास्त्वहर्नभ्यां भिरुत्तरः  २०३<br>
रेफोर्ध्वो लुप्यते रेफस्तत्पूर्वो दीर्घमाप्नुयात्  २०४<br>
द्वन्द्वेऽहो रात्परे ओत्वं याति रोर्ध्वे सुवस्त्वपि  २०५<br>
अःकारश्च त्वकारोर्ध्वो घोषवत्पर एव वा  २०६<br>
इति रेफप्रकरणम्  १०<br>
<br>
<a name="chapter11">विसर्जनीयसन्धिप्रकरणम्  ११</a><br>
क ख पे षं तथावर्ण पूर्वस्संयात्यवग्रहः  २०७<br>
अत्र देवरिषश्चाविर्निरिडश्शश्वतोऽपसः  २०८<br>
विश्वतोंऽहसोऽतिदिवोऽप्यश्मनस्तमसस्त्विति  २०९<br>
स क्र घान्योत्तरः पिन्व पथे कृध्युत्तरस्तथा  २१०<br>
पत्नीवे पतिशब्दे द्विः पुत्पर्यूर्ध्वे दिवोहसः  २११<br>
वसुष्कोर्ध्वश्च रायस्पोपरो नमस्करोपरः  २१२<br>
नाध्वरं विश्वतोऽन्तश्च पुनस्तु विविशुः परुः  २१३<br>
जातोऽत्र धषवत्यूर्ध्वे परि वा प्रोत्तरे ननिः  २१४<br>
लुप्यते संयुतोष्मोर्ध्वोऽप्यवर्णाद्घोषवत्परः  २१५<br>
ऊष्माणमप्यघोषोर्द्ध्वस्तस्य सस्थानमाप्नुयात्  २१६<br>
जिह्वामूलीयमाप्नोति उपध्मानीयमेव वा  २१७<br>
कखे पफे परे न क्षे अवर्णाद्यत्वमच्परे  २१८<br>
इति विसर्जनीयसन्धिप्रकरणम्  ११<br>
<br>
<a name="chapter12">यत्वप्रकरणम्  १२</a><br>
ग्रहे हिरण्यवर्णीये पृष्ठये याज्योख्ययोरपि  २१९<br>
नित्याचिनो यमात्पूर्वमीदूत्पूर्वोऽन्त एति रम्  २२०<br>
सोमान्यपूर्वन्दुर्यांस्तु मर्त्यान् पोषान्वशानरान्  २२१<br>
मधुमानविमान् गोमानमित्रानमृतान्महान्  २२२<br>
सो अस्मान् हविष्मान् कक्षीवानिडावांश्च बाणवान्  २२३<br>
चिकित्वान् हिपयस्वांश्च विदत्रानुदयान् हि यम्  २२४<br>
इन्द्रोमाचोढ्वमीडेन्यान् अप्येत्वकुर्वतादुहत्  २२५<br>
अधरान्त्सर्त्वगन्माकरग्रेऽलञ्चादितिः परः  २२६<br>
नार्चान् पतङ्गान् यजीयान् समानांश्च तथा यमान्  २२७<br>
रश्मीन् हि श्रपयांश्चात्र पदञ्चेदुदथा परः  २२८<br>
उक्तौ विधिनिषेधौ च यत्वरत्वे स्वरे परे  २२९<br>
विलोमेऽप्येव तौ ज्ञेयौ प्रकृतौ नैव नो हलि  २३०<br>
अयवावेदोदायावावैत्वमौत्वं स्वरेऽनति  २३१<br>
तत्तस्मादयुतादुत्वात्स्वकालाद्वः पदात्परः  २३२<br>
यमिवर्णोऽसवर्णे वमुन्नश्येती मिथुन्यचि  २३३<br>
यकारोऽवर्णपूर्वोऽचि ह्यादेशो यदि लुप्यते  २३४<br>
न प्लुते प्रग्रहे सन्धिविधिर्यत्वे तु लुप्तके  २३५<br>
रोष्मभावात्तु नात्पूर्वं लुप्तान्माच्च तदुत्तरात्  २३६<br>
नकाराद्याकृतेर्लुप्तादनुस्वारागमो भवेत्  २३७<br>
अनुस्वारो यजुष्येवमध्यायेऽपि यदा भवेत्  २३८<br>
तदा गकारसंयुक्तो न शान्तिश्शासरूपरः  २३९<br>
इति यत्व प्रकरणम्  १२<br>
<br>
<a name="chapter13">अच्सन्धिप्रकरणम्  १३</a><br>
अथ स्वरावुभावेकमाप्नुतोऽच्सन्धिरुच्यते  २४०<br>
आद्यष्टसु सवर्णोर्द्ध्वे दीर्घमप्लुतपूर्वके  २४१<br>
अथात्रावर्णपूर्वे तावेत्वञ्चेवर्ण उत्तरे  २४२<br>
उ वर्णोत्तर ओत्वञ्च ऐत्वमेदैत्परे तथा  २४३<br>
औत्वमोदौत्परेऽरमृत्यारं प्रोपावपूर्वके  २४४<br>
न स्वधा मा प्रपास्यूर्ध्व आपूषाज्या प्रबुध्निया  २४५<br>
अमिनन्त स्वपाठेऽचि पदं मानो यदाषुसाम्  २४६<br>
ओष्ठेतनेव एष्टश्चेदेमन्नोद्मन्परं पदम्  २४७<br>
इति अच्सन्धिप्रकरणम्  १३<br>
<br>
<a name="chapter14">अनैक्यप्रकरणम्  १४</a><br>
एदोत्पूर्वेऽयकारोर्द्ध्व एकं पूर्वसमन्वितः  २४८<br>
अथ प्राकृत उख्येयुर्याज्या द्रापे हिरण्यव  २४९<br>
धाता जुष्टो विकर्षोऽग्निर्मूर्धाविहव्येयमे नमः  २५०<br>
वाजपेय महापृष्ठ्येश्योनायोप ध्रुवक्षितिः  २५१<br>
तेष्वहन्यनिष्ट्रवद्यादवन्त्वसंहसोंऽहतिः  २५२<br>
अन्वापस्त्वो वातोऽर्मासो मर्तो दत्ते रथस्त्वधः  २५३<br>
वातः पूर्वोऽभिवापश्च अपः पूर्वोऽगमत्त्वनु  २५४<br>
आपः पूर्वोऽद्भिरस्मांश्चेदपान्न पात्तथैव च  २५५<br>
अदूर्द्ध्वोऽस्मान् स इन्द्रोऽधस्तेऽधोऽग्नेऽन्धोंऽशुरद्य च  २५६<br>
ग्न्यूर्द्ध्व आविन्नस्सोमोऽधोमेऽधोऽग्नेऽस्याश्विनापरा  २५७<br>
नः पूर्वोऽघाद्यपथ्यस्मिन्नसदभ्यग्निरन्तमः  २५८<br>
नमः पूर्वोऽग्रियाग्रे त्वश्वेभ्यश्चेतरत्र तु  २५९<br>
धीरासोऽदब्धासोऽषाढ एकादशास एव च  २६०<br>
ऋषीणां पुत्रश्शार्याते पृथिवी यज्ञ एव च  २६१<br>
पितार आसते ये गो समिद्ध ऋषभः पुवः  २६२<br>
युवयोर्यो गृह्णाम्यग्रे जज्ञे वानेष एव च  २६३<br>
पतिर्वः पृष्ठे संस्फानश्शुष्मो वृष्णो वचस्तथा  २६४<br>
वर्षिष्ठे जुषाणः पाथो यो रुद्रः पूर्व इत्यपि  २६५<br>
अरतिमस्य यज्ञस्य त्वतिद्रुतोऽतियन्ति च  २६६<br>
अविष्यन्ननमीवश्च अन्नेष्वर्चिस्तथानृणः  २६७<br>
अप्सु योऽज्यानिमर्वन्तमजीतानन्हियास्तथा  २६८<br>
अम्बाल्यस्त्वङ्गिरोऽङ्गे च अस्कभायत्तथा कृणोत्  २६९<br>
अश्वसनिरशिश्रेच्च अच्युतोऽस्थभिरघ्निय  २७०<br>
अध्वर स्वर ऊर्द्ध्वे चेदेष्वकरस्स्वभावतः  २७१<br>
इति अनैक्यप्रकरणम्  १४<br>
<br>
<a name="chapter15">ऐक्यप्रकरणम्  १५</a><br>
अथैतद्विषयेष्वेकमेदोदितस्त्वसीति च  २७२<br>
न गर्भश्च यमोनद्धो भद्रः पूर्वस्त्वसीति च  २७३<br>
यवनहेष्वजूर्ध्वेषु ग्नजोर्ध्वोऽकार उच्चकः  २७४<br>
मो वचस्स्थे दधानोऽधो अग्नेत्यकार ऐक्यतः  २७५<br>
अभ्यावर्तिन्नभिद्रोहमधाय्यपि दधामि च  २७६<br>
अदितिश्शर्माग्नेर्जिह्वामग्नयः पप्रयोऽरथाः  २७७<br>
अद्यान्वस्माकमरिष्टा अश्माश्वाश्रुतिरव्यथ  २७८<br>
अस्मत्पाशानस्मिन् यज्ञे अङ्गिरस्वदथो अदः  २७९<br>
अस्तास्मेधत्त चादुग्धा अर्चन्त्यत्रस्थचार्यमन्  २८०<br>
अन्तरस्याममापूपमश्यामान्नाय चाकरम्  २८१<br>
गाहमानो जायमानो मन्यमानस्स्रिधोऽग्नयः  २८२<br>
तपसो भामितो धावः स्पतिभ्यो हेतयः पते  २८३<br>
आयोऽध्वर्यो क्रतोऽधश्चेन्नान्य प्रग्रह पूर्वकः  २८४<br>
ग्रन्थान्तरेऽप्यनार्षेऽयं स्वेच्छया वर्तते त्विति  २८५<br>
इति ऐक्यप्रकरणम्  १५<br>
<br>
<a name="chapter16">स्वरधर्मस्वरूपप्रकरणम्  १६</a><br>
वर्णानां कारणं वेद उदात्तादिस्वरास्ततः  २८६<br>
तेषां तत्स्वरसन्धेश्च लक्षणं कथ्यतेऽधुना  २८७<br>
उदात्तोच्चारणे तस्य देहदैर्घ्यं भवेद्यतः  २८८<br>
उच्चारणेऽनुदात्तस्य देहस्य ह्रस्वता भवेत्  २८९<br>
भवेत्तत्र समाहारः स्वरितश्चोच्चनीचयोः  २९०<br>
प्रचयश्च बुधैः प्रोक्त उदात्तश्रुतिरित्यपि  २९१<br>
स्वारश्शीर्षे मुखेऽप्युच्चप्रचयौ निहतो हृदि  २९२<br>
नीचोच्चस्वारप्रचयाः क्रमाज्ज्ञेयाः प्रजापतौ  २९३<br>
इति स्वरधर्मस्वरूपप्रकरणम्  १६<br>
<br>
<a name="chapter17">स्वरसन्धिप्रकरणम्  १७</a><br>
मध्यस्थ एकनीचोऽतिप्रयत्नो विक्रमो भवेत्  २९४<br>
उच्चसन्धिर्भवेदुच्चः स्वरितः स्वारनीचयोः  २९५<br>
नीचोर्ध्वाकारसम्मिश्र उच्च एङ् स्वरितो भवेत्  २९६<br>
अत्राभिनिहितश्चायमिति संज्ञायते बुधैः  २९७<br>
यवत्वे ह्युच्चयोर्यत्र इवर्णोकारयोरपि  २९८<br>
परतः स्वर्यते नीचः स्वरितः क्षैप्र उच्यते  २९९<br>
उच्चोत्वान्नीच उत्वे स्यात्प्रश्लिष्टस्सन्धितो यमः  ३००<br>
अखण्डे सयवो नित्यो नीचपूर्वः स्वयञ्च वा  ३०१<br>
स्थितस्वारस्य चान्त्योऽणुर्नीचः स्यात्प्रवणोत्तरे  ३०२<br>
स्वरद्वयस्य चैकस्मिन् कम्पसंज्ञास्ति दीर्घता  ३०३<br>
क्षैप्रकम्पश्चतुर्धैवमादूदेदैद्भिरुच्यते  ३०४<br>
प्रश्लिष्टो नित्य ऊदाद्भ्यामेङाभिनिहतस्स्मृतः  ३०५<br>
उच्चोर्द्ध्वौ यददीव्यादि त्रिके न कञ्चनेति च  ३०६<br>
उच्चकम्पौ स्थितेङ्रूपौ स्वाराः कम्पाश्च सांहिताः  ३०७<br>
उच्चादुत्तरतो नीचः स्वरितं प्रतिपद्यते  ३०८<br>
स्वारोऽयं प्रचयश्चैव नोदात्तस्वरितोत्तरे  ३०९<br>
स्वारादुपरि नीचानां प्रचयः परिकीर्तितः  ३१०<br>
यस्समानपदे स्वारस्तैरोव्यञ्जन उच्यते  ३११<br>
पादवृत्तस्तयोर्व्यक्तावन्यः प्रातिहतस्स्मृतः  ३१२<br>
नित्योऽत्युच्चनीचः क्षैप्रस्तत्समो न्यूनतः परः  ३१३<br>
दृढतरप्रयत्नस्स्यान्नित्ये क्षैप्रे च वा दृढः  ३१४<br>
प्रश्लिष्टे चाभिनिहते मृदुता स्वल्पतान्यतः  ३१५<br>
नादानुस्वारयोः पूर्वस्स्वारभागुच्चवत्स्थितः  ३१६<br>
स्वर्येतेऽस्मात्परावेव नादानुस्वारकावपि  ३१७<br>
भक्तिस्वारात्तदङ्गानज् घृतवदृपरे च रः  ३१८<br>
आयपूर्वेऽथ चोच्चः स्याद्भक्तेर्नीचो डधू अधः  ३१९<br>
स्वारश्चारण्यके भक्तेरत्र शीर्षं स्रपूर्वके  ३२०<br>
स्वर्यते चादितो ह्रस्वो दीर्घमध्यं तथैव च  ३२१<br>
संयुतोर्द्ध्वे तु दीर्घश्चेदन्त्यस्वारो भवेत्तदा  ३२२<br>
ऋकारोत्तररेफोर्द्ध्वेऽवसाने दीर्घ एव च  ३२३<br>
यो जटामात्रविद्ब्रह्मसन्धिज्ञो विष्णुरुच्यते  ३२४<br>
ईश्वरस्सर्वसन्धिज्ञ इत्येवर्षिभिरीरितः  ३२५<br>
इति स्वरसन्धिप्रकरणम्  १७<br>
<br>
<a name="chapter18">हस्तस्वरविन्यासप्रकरणम्  १८</a><br>
कनिष्ठानामिकामध्या तर्जनीषूत्तमे करे  ३२६<br>
नीचस्वारधृतोदात्तानङ्गुष्ठाग्रेण निर्दिशेत्  ३२७<br>
आद्यन्तमध्यामध्यासु तद्रेखासु च तान् क्रमात्  ३२८<br>
पृथक् तदङ्गुलिस्थानं भक्तेर्यस्स्वर उच्यते  ३२९<br>
स्वारमुच्चमिवोर्ध्वञ्च ह्यनामिकान्तरान्त्ययोः  ३३०<br>
स्वारकम्पे स्वरावेतावनामिकोत्तमाद्ययोः  ३३१<br>
निर्दिशेदुच्चकम्पे च तर्जनीमध्यमाद्ययोः  ३३२<br>
विरामे व्यञ्जनस्यैव पृथक्स्थानं न विद्यते  ३३३<br>
एवं हस्तस्वरन्यासे कथितश्च विनिर्णयः  ३३४<br>
सुहस्तस्वरविन्यासान्निर्मलाध्ययनं भवेत्  ३३५<br>
तत्पूतो ब्राह्मणो यस्तु ब्रह्मणा सह मोदते  ३३६<br>
इति हस्तस्वरविन्यासप्रकरणम्  १८<br>
<br>
<a name="chapter19">द्वित्वप्रकरणम्  १९</a><br>
स्वरपूर्व इयाद्द्वित्वं व्यञ्जनं व्यञ्जनोत्तरे  ३३७<br>
लपूर्वे च वपूर्वे च द्वित्वं स्पर्श उपाप्नुयात्  ३३८<br>
अच्पूर्वाद्रादियाद् द्वित्वं वर्णमात्रोदये च हल्  ३३९<br>
ह्रस्वादन्तौ नङौ द्वित्वमाप्नुतो ह्यच्परावपि  ३४०<br>
ह्रस्वाद् द्वित्वमनुस्वारः प्राप्नुयात्संयुते परे  ३४१<br>
तदनुस्वारपूर्वश्च संयोगादिर्द्विरुच्यते  ३४२<br>
इति द्वित्वप्रकरणम्  १९<br>
<br>
<a name="chapter20">पूर्वागमप्रकरणम्  २०</a><br>
व्यञ्जनं यन्निमित्तेन द्विवर्णमिति वर्णितम्  ३४३<br>
द्वितीयतुर्ययोस्तेन भवेत्पूर्वागमस्त्विह  ३४४<br>
धामाननूपसर्गाश्च भूते थ एष आति च  ३४५<br>
परमैभ्यः पराः पूर्वञ्छखि भुजा इयुस्तथा  ३४६<br>
समाने स्वरयोर्मध्ये लक्ष्याद्द्वित्वं हलः क्वचित्  ३४७<br>
द्वितीयस्य चतुर्थस्य तथा पूर्वागमस्स्मृतः  ३४८<br>
काठके तु पृणच्छिद्रञ्छकारः पूर्वमाप्नुयात्  ३४९<br>
शात्तैत्तिरीयके नस्य ज्ञो भवेत्काठके न चेत्  ३५०<br>
हकारान्योष्मणः स्पर्श उत्तरे सकृदेव हि  ३५१<br>
तन्मध्ये प्रथमः स्यात्तत्स्पर्शसस्थान आगमः  ३५२<br>
ङकारादेव चानन्त्यात्तपरे धपरे सति  ३५३<br>
ककारश्च गकारश्चेत्यागमस्स्याद्यथाक्रमम्  ३५४<br>
यत्रोष्माविकृते स्पर्शादुत्तमोर्ध्वेत्वनुत्तमात्  ३५५<br>
आनुपूर्व्याद्यमानेतान्वर्णयन्त्यागमान् बुधाः  ३५६<br>
ऊष्मोत्तरे द्वितीयः स्यादादेशः प्रथमस्य तु  ३५७<br>
ह्रस्वाद्द्विरूपवन्नादो यद्येनं सकृदुच्चरेत्  ३५८<br>
इति पूर्वागमप्रकरणम्  २०<br>
<br>
<a name="chapter21">द्वित्वनिषेधप्रकरणम्  २१</a><br>
अथैतस्य प्रसक्तस्य प्रतिषेधस्तु कथ्यते  ३५९<br>
ईदैत्पूर्वो यकारश्च विसर्गो रेफ एव च  ३६०<br>
प्रथमोर्द्ध्वेऽच्परे चोष्मा वकारस्स्पर्श उत्तरे  ३६१<br>
ऊष्मस्पर्शपरस्थे तु लकारश्च तथैव हि  ३६२<br>
वर्गीयानुत्तमोर्द्ध्वे हल् सवर्णोत्तर एव वा  ३६३<br>
यवहेषु परस्थेषु नकारश्चान्तगस्त्विति  ३६४<br>
नस्यान्तगस्य दीर्घात्तु यवहे हे च हल् परे  ३६५<br>
परैरेभिर्हि तस्यैव न स्यात्संयुतता तथा  ३६६<br>
स्वरायुक्तस्य वर्णस्य वाचकं नाम कथ्यते  ३६७<br>
वर्णक्रमोक्तिकाले तु नान्यसंज्ञां समुच्चरेत्  ३६८<br>
सर्ववर्णान्वदन्त्येवं ज्ञातौ द्वित्वागमौ न तु  ३६९<br>
ततोऽफलं फलं प्रोक्तं द्वित्वाद्युच्चारणाद्बुधैः  ३७०<br>
इति द्वित्वनिषेधप्रकरणम्  २१<br>
<a name="chapter22">अङ्गसंहिताप्रकरणम्  २२</a><br>
स्वराणां पूर्वतश्चैव ह्युदात्तादिस्वराः स्मृताः  ३७१<br>
व्यञ्जनानां तदाप्त्यर्थमङ्गताद्य विधीयते  ३७२<br>
परस्य व्यञ्जनञ्चाङ्गं पूर्वस्याचोऽवसानगम्  ३७३<br>
ऋकारे परभूते च रेफः पूर्वाङ्गतामियात्  ३७४<br>
अनुस्वारो विसर्गश्च स्वरभक्तिरसंयुतः  ३७५<br>
योगादि च परायुक्तं पूर्वस्याङ्गं तथा स्मृतम्  ३७६<br>
न पूर्वाङ्गं भवेत्स्पर्श ऊष्मणो विकृतिर्यदि  ३७७<br>
पराङ्गं प्रचयाद्भक्तिः प्रचयेत्वृपरे च रः  ३७८<br>
अन्तस्थोदयमङ्गं स्यादसवर्णं परस्य च  ३७९<br>
ऊष्मण्यूर्द्ध्वे पराङ्गे तु स्पर्शश्चैव यमास्त्विति  ३८०<br>
इति अङ्गसंहिताप्रकरनम्  २२<br>
<br>
<a name="chapter23">स्वरभक्तिप्रकरणम्  २३</a><br>
स्वरोर्द्ध्वोष्मणि रेफस्य लस्यापि स्वरभक्तिता  ३८१<br>
तन्मध्ये ऋत्वऌत्वे च स्वरभक्तिं प्रकल्पयेत्  ३८२<br>
हपरे तु हलन्ता स्यात्स्वरभक्तिस्तु संवृता   ३८३<br>
अजन्ता शषसोर्द्ध्वे च विवृता समुदीरिता  ३८४<br>
स्वरभक्तिः करेणू रो होर्द्ध्वो लः कर्विणी भवेत्  ३८५<br>
हरिणी शषसोर्ध्वो रो लकारो हारितोच्यते  ३८६<br>
दीर्घात्स्वारादनन्त्या च स्वाराद्भक्तिः पृथग्भवेत्  ३८७<br>
प्रत्येकस्वरभाग्यश्च न भक्तिर्निहते च हे  ३८८<br>
इति स्वरभक्तिप्रकरणम्  २३<br>
<br>
<a name="chapter24">स्थानकरणप्रयत्नप्रकरणम्  २४</a><br>
वायौ चरत्युरस्यन्तर्मन्द्र उद्भवति ध्वनिः  ३८९<br>
कण्ठे च मध्यमो ज्ञेयः शीर्षे तारः स्वशक्तितः  ३९०<br>
उच्चार्यते त्रिभिस्तैस्तु यावदध्ययनं क्रमात् ३९१<br>
नादः श्वासो हकारार्कौ कण्ठेऽल्पे विवृतेऽधिके  ३९२<br>
अज्घोषा नादतो जाता हचतुर्था हकारजाः  ३९३<br>
प्रथमाः श्वासतोऽन्येऽर्कादघोषाश्च ततो यमाः  ३९४<br>
कण्ठो वक्त्रादिमध्यान्तं दन्तमूलान्तनासिकम्  ३९५<br>
ताल्वोष्ठमुरः स्थानानि वर्णानां करणान्यधः  ३९६<br>
उवर्णप्रकृतेरोष्ठौ दीर्घौ स्त औत्परस्य  ३९७<br>
अव्यञ्जनस्वराणाञ्चादौ कण्ठ इतीरितः  ३९८<br>
ओष्ठताल्ववर्णेवर्णे व्यस्तसंवृतमैत्यपि  ३९९<br>
औति चोष्ठौ स्त ओत्यल्पाधिकावेत्योष्ठतालु च  ४००<br>
कवर्गादिषु जिह्वादिमध्यान्तोष्ठेन चोपरि  ४०१<br>
टवर्गे वक्त्रमध्ये ळे जिह्वाग्रेणोपरि स्पृशेत्  ४०२<br>
मध्यान्ताभ्याञ्च तालौ ये रेफे जिह्वाग्रमध्यतः  ४०३<br>
लकारे दन्तमूलेषु जिह्वाग्रेणोपरि स्पृशेत्  ४०४<br>
वे चोष्ठान्तेन दन्तेषु स्पर्शस्थाना य ऊष्मकाः  ४०५<br>
हकारश्च विसर्गश्च कण्ठस्थानावितीरितौ  ४०६<br>
प्रयत्नश्चोष्मणां व्यस्त इणोऽन्येषामचां भवेत्  ४०७<br>
केवलानाञ्च सर्वेषामत्यल्पस्पृष्टता स्मृता  ४०८<br>
स्पृष्टत्वं स्पर्शसंज्ञानां परेषां किञ्चिदुच्यते  ४०९<br>
अतिस्पृष्टो द्वितीयेषु चतुर्थेषु च तत्समः  ४१०<br>
हकारं तत्र नासिक्यमुत्तमोत्तरमेव च  ४११<br>
अन्तस्यापरमित्यत्र उरस्यञ्च विदुर्बुधाः  ४१२<br>
विज्ञेया नित्यनासिक्या यमानुस्वारपञ्चमाः  ४१३<br>
अजन्तस्था हकारश्च निमित्तेन तु कीर्तिताः  ४१४<br>
इति स्थानकरणप्रयत्नप्रकरणम्  २४<br>
<br>
<a name="chapter25">प्लुतप्रकरणम्  २५</a><br>
अकारान्तः प्लुतो यश्चेदनुनासिक उच्यते  ४१५<br>
अमत्रध्वनितुल्यश्च रङ्गसंज्ञ इतीर्यते  ४१६<br>
श्लोकाँ गलाँ ममाँ हूताँ यद्घ्राँ एवेति च प्लुताः  ४१७<br>
दीर्घा देवाँ उ ताँ इम्यमृवाँ अ स्वाँ अहं कठे  ४१८<br>
पत्नीवाश्चेतव्याः कार्याश्चित्यारभ्याः प ता उ च  ४१९<br>
होतव्यां सत्यराजांश्च सृज्यां प्राश्यांश्च मीयताम्  ४२०<br>
कर्तव्या सहस्रामद्राक्सोमाः क्रामाश्च हा इति  ४२१<br>
ब्रह्मान् त्वं द्विपदां हौषां स्थेया अग्ना इवत्यगान्  ४२२<br>
हावरत्नीश्छिनत्ती च जुहवानी च गच्छती  ४२३<br>
एती लाजीञ्छाचीन् सर्वे त्वन्तोदात्ता प्लुता इमे  ४२४<br>
पत्या इति गृहा इ त्वी उत्ताना इत्यवेरपाः  ४२५<br>
सोमपा असोमपा द्वावश्नुता उवतिष्ठिपाय्  ४२६<br>
सावित्रान्न वेत्थाद्वौ व्यमग्निहोत्रान्न चेति च  ४२७<br>
अवेत्योवभृथा ना द्वौ रभ्यः पशूश्शृतं हवीः  ४२८<br>
स्थेयोऽग्नीर्धस्विदासीद्द्वावस्तु ही इव विन्दती  ४२९<br>
नकं त्रिपञ्चाशदूर्ध्वं चतुर्णां दशमाः प्लुताः  ४३०<br>
नवदशाज्झलो ळश्चाप्यनुस्वारौ विसर्गजौ  ४३१<br>
चतुर्भक्तियमाश्चेति वर्णाष्षट्षष्टिरीरिताः  ४३२<br>
इति प्लुतप्रकरणम्  २५<br>
<br>
<a name="chapter26">ओष्ठ्यप्रकरणम्  २६</a><br>
मध्ये वकारेऽनुस्वारे विरामे संयुते स्थिते  ४३३<br>
अप्यौकारे परे व्यक्तौ द्विरोष्ठ्याविति निश्चितौ  ४३४<br>
संयुतश्चोष्ठ्यमध्ये हो विसर्गादुत्तरश्च पः  ४३५<br>
तालुभ्यां वायुमापूर्य माण्डूकोष्ठ्यः परस्स्मृतः  ४३६<br>
स्पर्शयोस्संयुते यत्र पाठे चावसरे यदि  ४३७<br>
आदेरीषच्छुतिर्ज्ञेया विरामे मस्य चैव हि  ४३८<br>
विरामे वर्ग्यपूर्वस्य प्रयत्नः क्रियते पृथक्  ४३९<br>
ओमः पवर्ग ऊर्द्ध्वे च न प्रयत्नः पृथक्तथा  ४४०<br>
इति ओष्ठ्यप्रकरणम्  २६<br>
<br>
<a name="chapter27">कालनिर्णयप्रकरणम्  २७</a><br>
चाषोक्त एकमात्रस्स्याद्वायसेन द्विमात्रिकः  ४४१<br>
मयूरेण त्रिमात्रश्च जानीयात्काललक्षणम्  ४४२<br>
कालोऽतिसूक्ष्मकोऽणुः स्यान्मात्रार्द्धं व्यक्तमात्रिकम्  ४४३<br>
अङ्गुलिस्फोटनं यावान् तावान् कालस्तु मात्रिकः  ४४४<br>
हल्युक्तं हलुत्तरं तदणुमात्रं प्रकीर्तितम्  ४४५<br>
विरामे वर्णयोर्मध्ये ह्यणुकालोऽप्यसंयुते  ४४६<br>
हलो भक्तिर्विसर्गोऽन्तो ह्रस्वान्नो यवहोत्तरः  ४४७<br>
स्पर्शोर्द्ध्वो वोऽर्धमात्रास्तेऽवसाने लस्त्रिपादता  ४४८<br>
विसर्गान्तेऽर्धमात्रस्स्याद्विरामः क्षपरेऽपि च  ४४९<br>
संयुतोर्द्ध्वे च पूर्वत्र द्विरोष्ठ्येऽप्यौवयोस्तथा  ४५०<br>
पिपीलिका दीर्घसमे च मध्यमा सवर्णता पाकवती पदैक्ये  ४५१<br>
दृष्टाचिवत्सानुसृतिस्त्वसाम्येऽप्यधोऽणुमुख्यास्तु विरामकालाः  ४५२<br>
स्वरोदये त्वनुस्वारो भवेदध्यणुमात्रिकः ४५३<br>
विरामश्च तयोर्मध्ये वैशेषिका विदीर्घयोः  ४५४<br>
प्रणवान्ते पवर्गोर्द्ध्वेऽवग्रहस्यान्त एव च  ४५५<br>
वाक्यान्ते तु विरामश्च सार्धमात्रः प्रकीर्तितः  ४५६<br>
पदप्रणवयोर्नित्यं विरामस्स्याद्द्विमात्रिकः  ४५७<br>
द्रताद्धल् स्वरसम्बन्धे तयोस्तत्स्वरकालवत्  ४५८<br>
अनुस्वारो द्विमात्रस्स्याद्रेफोष्मसु परेषु च  ४५९<br>
संयुतोत्तर इत्येष एकमात्रः प्रकीर्तितः  ४६०<br>
स्यातां सोर्ध्व खथोर्ध्वे च ङनौ ह्रस्वाद्द्विमात्रिकौ  ४६१<br>
षपरा नित्यखथोर्ध्वे हकारे हल्परे तथा  ४६२<br>
असंयुतश्च नो दीर्घान्मात्रिको यवहोत्तरे  ४६३<br>
ह्रस्वान्नादो द्विमात्रस्स्यादन्यत्राप्येकमात्रिकः  ४६४<br>
केवलप्रणवे तु स्यात्स्वरस्सार्द्धद्विमात्रिकः  ४६५<br>
मकारान्तो यजुष्युच्चस्स्वरिता ओन्तदादिषट्  ४६६<br>
अजेकद्वित्रिमात्रास्त्रिरेको द्विश्चैकगो द्विगाः  ४६७<br>
त्रिमात्रत्वं विरामस्य ऋगन्तेऽर्धान्त एव च  ४६८<br>
होता यक्षदिति त्वन्ते देवं बर्हिश्च पञ्चमे  ४६९<br>
सहाम्भसि पितृप्रश्न ऋक्स्याद्वाङ् निधनेन चेत्  ४७०<br>
काण्डप्रश्नानुवाकान्ते दशाष्टपञ्च मात्रिकाः  ४७१<br>
ग्रन्थानां परिपूर्णे तु त्रिगुणः काल उच्यते  ४७२<br>
ह्रस्वस्स्यादेकमात्रस्य द्विमात्रस्य तु दीर्घता  ४७३<br>
त्रिमात्रस्य प्लुतोऽचां हि पादो मात्राचतुर्थकः  ४७४<br>
शीघ्रं विलम्बितं मध्यं तिस्रो वाक्यस्य वृत्तयः  ४७५<br>
कालान्यता च यद्वृत्तौ तदा कर्मान्यता भवेत्  ४७६<br>
प्रयत्नात्कालतश्चोक्तास्तद्वर्णा उद्भवन्ति हि  ४७७<br>
तदभावे वर्णाभावस्सम्यग्ज्ञेयं द्वयं ततः  ४७८<br>
मध्यमां वृत्तिमाश्रित्य चैवं कालास्सुनिश्रिताः  ४७९<br>
प्रातिशाख्यादिषु ह्यत्र वृत्तिस्सैव समाश्रिता  ४८०<br>
इति कालनिर्णयप्रकरणम्  २७<br>
<br>
<a name="chapter28">उच्चारणफलप्रकरणम्  २८</a><br>
न विश्रमश्चैकपदे प्रोन्न्यानिस्सुविसम्परम्  ४८१<br>
च न ह्युवा स्म ह त्वीं वैन्वेतेभ्योऽधश्च कूटतः  ४८२<br>
व श्रीर्देघधया उच्चास्स्थापितव्यास्स्वरं गताः  ४८३<br>
नैवं तृतीयसम्बन्धाः प्रयोगान्तर इत्यपि  ४८४<br>
युक्तोर्ध्वं व्यञ्जनान्तञ्च दीर्घं गुर्वितरल्लघु  ४८५<br>
तत्त्रिस्त्रिरक्षराश्चैव गणा इति बुधैस्स्मृताः  ४८६<br>
त्रिलो नः स्वस्त्रिगुरुर्मो भूरादौ केन्द्रू यभौ शुभम्  ४८७<br>
द्यौस्तोऽन्ते सोऽनिलस्तापं मध्येऽग्न्यर्कौ रजौ क्रमात्  ४८८<br>
अदादेत्प्रथमयषा ऌनासिक्याः क्षशोत्तराः  ४८९<br>
अनिलाग्निमहीन्द्वर्काः पञ्चानां त्वधिदेवताः  ४९०<br>
ब्रह्मजातिर्भवेदुच्चः क्षत्रजातिस्तु नीचकः  ४९१<br>
वैश्यजातिर्भवेत्स्वारश्शूद्रस्तु प्रचयस्स्मृतः  ४९२<br>
उदात्तस्सात्विकः प्रोक्तस्स्वरितो राजसस्स्मृतः  ४९३<br>
निहतप्रचयावेतौ तामसौ तु विदुर्बुधाः  ४९४<br>
स्वराश्च प्रथमाश्चैव द्वितीया ब्रह्मजातयः  ४९५<br>
तृतीयाश्च चतुर्थाश्च क्षत्रजातय ईरिताः  ४९६<br>
उत्तमाश्चैव मन्तस्था वैश्या हि परिकीर्तिताः  ४९७<br>
अनुस्वारो विसर्गश्च ह्यूष्माणोऽवरजास्स्मृताः  ४९८<br>
यदन्यजातिरुच्यते तत्तत्संहारको भवेत्  ४९९<br>
यज्जात्युच्चारणे तेषां तज्जातिपरिरक्षणम्  ५००<br>
वर्णोच्चारण इत्यत्र समग्रं लक्षणं स्मृतम्  ५०१<br>
न्यूनातिरेकराहित्यं ब्रह्म भक्तिर्यथोच्चरेत्  ५०२<br>
सुव्यक्तस्सुस्वरो धैर्यं तच्चित्तत्वं चतुर्गुणाः  ५०३<br>
एतद्युक्तः पठेद्वेदं स वेदफलमश्नुते  ५०४<br>
अध्यायस्य मुखे चान्ते भूत्वा विद्वानतन्द्रितः  ५०५<br>
संरक्षणाय वेदानामोङ्कारं तूच्चरेत्सदा  ५०६<br>
स्रवत्यादावनुक्ते च तस्यान्ते तु विशीर्यते  ५०७<br>
आद्यन्तप्रणवौ तस्य स्यातामङ्गानि वै ततः  ५०८<br>
संहितापदसन्धीनां वर्णानां लक्षणन्त्वपि  ५०९<br>
छन्द आदीनि शास्त्राणि ह्युपाङ्गानि विदुर्बुधाः  ५१०<br>
ध्वनिः स्थानञ्च करणं प्रयत्नः कालता स्वरः  ५११<br>
देवता जातिरेतैश्च वर्णा ज्ञेया विचक्षणैः  ५१२<br>
यजुर्वेदः पिङ्गलाक्षः कृशमध्यो बृहद्गलः  ५१३<br>
बृहत्कपोलः कृष्णाङ्घ्रिस्ताम्रः काश्यपगोत्रजः  ५१४<br>
लक्षणेन विनाध्यायं यः पठेदपि सर्वदा  ५१५<br>
नैव तत्फलमाप्नोति स विप्रस्सुजनोऽपि हि  ५१६<br>
संहितापदवर्णानां कालादीनाञ्च लक्षणम्  ५१७<br>
हल् विसर्गाच्स्वराणाञ्च सन्धेर्लक्षणमेव च  ५१८<br>
एतानि सम्यगष्टौ च विदित्वा लक्षणानि यः  ५१९<br>
अध्यायं स पठत्येव द्वितीयं ब्रह्म कथ्यते  ५२०<br>
संहिताञ्च पदं वापि क्रमञ्चैव जटां पठन्  ५२१<br>
लक्षणज्ञस्तदाप्नोति ब्रह्मज्ञानं हि शाश्वतम्  ५२२<br>
वेदामृतं पिबेद्यस्तु स तस्माद्भूसुरो भवेत्  ५२३<br>
एवञ्च व्यासशिक्षाविद्भूसुरेन्द्रस्स कथ्यते ५२४<br>
श्रीमत्परब्रह्मसुपूर्णचित्तश्रीव्यासकण्ठप्रसृताञ्च शिक्षाम्<br>
एतामभिज्ञः प्रयतः पठेद्यस्सर्वानभीष्टांश्च समश्नुते वै  ५२५<br>
इति उच्चारणफलप्रकरणम्  २८<br>
<br>
समाप्तोऽयं ग्रन्थः<br>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp इति  समाप्तोऽयं ग्रन्थः

</p>

 
</div>

 
 


</div>


</div>
<script src="javascript/mobile_custom.js"></script>
</body>


</html>
