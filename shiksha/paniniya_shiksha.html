<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Paniniya Shiksha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container">
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  <h1> Maharishi University of Management </h1>
  
  </div>
    
 
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content"> 
  <div id="gradient">

 
 <div id="gradientbanner">
  
 <div id="navbanner"> 
 
 

<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>
<div id="text">

<div id="textname" div>
शिक्षा (Śhikṣhā) > पाणिनीयशिक्षा <font color="#0755b5"> (Pāṇinīya Śhikṣhā) </FONT>
</div>
<div id="border0"> 
</div>


<ul id= "chapterbuttons">

<li id="chapterbuttons" class>
<span class="verses">
<a href="#verse1" >Verses: 1-10 </a></li>

<li id="chapterbuttons" class>
<a href="#verse11" > 11-20 </a></li>

<li id="chapterbuttons" class>
<a href="#verse21" > 21-30 </a></li>

<li id="chapterbuttons" class>
<a href="#verse36" > 31-40 </a></li>

<li id="chapterbuttons" class>
<a href="#verse41" > 41-50 </a></li>

<li id="chapterbuttons" class>
<a href="#verse51" > 51-60 </a></li>
</ul>
<div id="border1"> </div>
</div>

<br><div id="vedictext">

<h3><a name="verse1">पाणिनीय शिक्षा </a> </h3>

<p>  

अथ शिक्षां प्रवक्ष्यामि पाणिनीयं मतं यथा  <br>
शास्त्रानुपूर्व्यं तद्विद्याद्यथोक्तं लोकवेदयोः  १<br>
प्रसिद्धमपि शब्दार्थमविज्ञातमबुद्धिभिः  <br>
पुनर्व्यक्तीकरिष्यामि वाच उच्चारणे विधिम्  २<br>
त्रिषष्टिश्चतुःषष्टिर्वा वर्णाः सम्भवतो मताः  <br>
प्राकृते संस्कृते चापि स्वयं प्रोक्ताः स्वयम्भुवा  ३<br>
स्वरा विंशतिरेकश्च स्पर्शानां पञ्चविंशतिः  <br>
यादयश्च स्मृता ह्यष्टौ चत्वारश्च यमः स्मृताः  ४<br>
अनुस्वारो विसर्गश्चᳲकᳲपौ चापि पराश्रितौ  <br>
दुःस्पृष्टश्चेति विज्ञेयो ऌकारः प्लुत एव च  ५<br>
आत्मा बुद्ध्या समेत्यार्थान् मनो युङ्क्ते विवक्षया  <br>
मनः कायाग्निमाहन्ति स प्रेरयति मारुतम्  ६<br>
मारुतस्तूरसि चरन्मन्द्रं जनयति स्वरम्  <br>
प्रातःसवनयोगं तं छन्दोगायत्रमाश्रितम्  ७<br>
कण्ठे माध्यन्दिनयुगं मध्यमं त्रैष्टुभानुगम्  <br>
तारं तार्तीयसवनं शीर्षण्यं जागतानुगम्  ८<br>
सोदीर्णो मूर्ध्न्यभिहतो वक्त्रमापद्य मारुतः  <br>
वर्णाञ्जनयते तेषां विभागः पञ्चधा स्मृतः  ९<br>
स्वरतः कालतः स्थानात्प्रयत्नानुप्रदानतः  <br>
इति वर्णविदः प्राहुर्निपुणं तं निबोधत  १०<br>
<a name="verse11">उदात्तश्चानुदात्तश्च स्वरितश्च स्वरास्त्रयः  </a><br>
ह्रस्वो दीर्घः प्लुत इति कालतो नियमा अचि  ११<br>
उदात्ते निषादगान्धारावनुदात्त ऋषभधैवतौ  <br>
स्वरितप्रभवा ह्येते षड्जमध्यमपञ्चमाः  १२<br>
अष्टौ स्थानानि वर्णानामुरः कण्ठः शिरस्तथा  <br>
जिह्वामूलं च दन्ताश्च नासिकोष्ठौ च तालु च  १३<br>
ओभावश्च विवृत्तिश्च शषसा रेफ एव च  <br>
जिह्वामूलमुपध्मा च गतिरष्टविधोष्मणः  १४<br>
यद्योभावप्रसन्धानमुकारादिपरं पदम्  <br>
स्वरान्तं तादृशं विद्याद्यदन्यद्व्यक्तमूष्मणः  १५<br>
हकारं पञ्चमैर्युक्तमन्तःस्थाभिश्च संयुतम्  <br>
औरस्यं तं विजानीयात्कण्ठ्यमाहुरसंयुतम्  १६<br>
कण्ठ्यावहाविचुयशास्तालव्या ओष्ठजावुपू  <br>
स्युर्मूर्धन्या ऋटुरषा दन्त्या ऌतुलसाः स्मृताः  १७<br>
जिह्वामूले तु कुः प्रोक्तो दन्त्योष्ठ्यो वः स्मृतो बुधैः  <br>
ए ऐ तु कण्ठतालव्या ओ औ कण्ठोष्ठजौ स्मृतौ  १८<br>
अर्धमात्रा तु कण्ठ्यस्य ह्येकारौकारयोर्भवेत्  <br>
ओकारौकारयोर्मात्रा तयोर्विवृतसंवृतम्  १९<br>
संवृतं मात्रिकं ज्ञेयं विवृतं तु द्विमात्रिकम्  <br>
घोषा वा संवृताः सर्वे अघोषा विवृताः स्मृताः  २०<br>
<a name="verse21">स्वराणामूष्मणां चैव विवृतं करणं स्मृतम्  </a><br>
तेभ्योऽपि विवृतावेङौ ताभ्यामैचौ तथैव च  २१<br>
अनुस्वारयमानां च नासिका स्थानमुच्यते  <br>
उपध्मानीय ऊष्मा च जिह्वामूलीयनासिके  <br>
अयोगवाहा विज्ञेया आश्रयस्थानभागिनः  २२<br>
अलाबुवीणानिर्घोषो दन्तमूल्यः स्वरानुगः  <br>
अनुस्वारस्तु कर्तव्यो नित्यं ह्रोः शषसेषु च  २३<br>
अनुस्वारे विवृत्त्यां तु विरामे चाक्षरद्वये  <br>
द्विरोष्ठौ तु विगृह्णीयाद्यत्रौकारवकारयोः  २४<br>
व्याघ्री यथा हरेत्पुत्रान्दंष्ट्राभ्यां न च पीडयेत्  <br>
भीता पतनभेदाभ्यां तद्वद्वर्णान्प्रयोजयेत्  २५<br>
यथा सौराष्ट्रिका नारी तक्राँ इत्यभिभाषते  <br>
एवं रङ्गाः प्रयोक्तव्याः खे अराँ इव खेदया  २६<br>
रङ्गवर्णं प्रयुञ्जीरन्नो ग्रसेत्पूर्वमक्षरम्  <br>
दीर्घस्वरं प्रयुञ्जीयात्पश्चान्नासिक्यमाचरेत्  २७<br>
हृदये चैकमात्रस्तु अर्धमात्रस्तु मूर्धनि  <br>
नासिकायां त्वथार्धं च रङ्गस्यैव द्विमात्रता  २८<br>
हृदयादुत्कटे तिष्ठन्कांस्येन स्वमनुस्वरन्    <br>
मार्दवं च हिमात्रं च जघन्वाँ२ इति निदर्शनम्  २९<br>
मध्ये तु कम्पयेत्कम्पमुभौ पार्श्वौ समो भवेत्  <br>
सरङ्गं कम्पयेत्कम्पं रथीवेति निदर्शनम्  ३०<br>
<a name="verse31">एवं वर्णाः प्रयोक्तव्या नाव्यक्ता न च पीडिताः  </a><br>
सम्यग्वर्णप्रयोगेण ब्रह्मलोके महीयते  ३१<br>
गीती शीघ्री शिरःकम्पी तथा लिखितपाठकः  <br>
अनर्थज्ञोऽल्पकण्ठश्च षडेते पाठकाधमाः  ३२<br>
माधुर्यमक्षरव्यक्तिः पदच्छेदस्तु सुस्वरः  <br>
धैर्यं लयसमर्थं च षडेते पाठका गुणाः  ३३<br>
शङ्कितं भीतमुद्घुष्टमव्यक्तमनुनासिकम्  <br>
काकस्वरं शिरसिगं तथा स्थानविवर्जितम्  ३४<br>
उपांशु दष्टं त्वरितं निरस्तं विलम्बितं गद्गदितं प्रगीतम्  <br>
निष्पीडितं ग्रस्तपदाक्षरं च वदेन्न दीनं न तु सानुनास्यम्  ३५<br>
प्रातः पठेन्नित्यमुरःस्थितेन स्वरेण शार्दूलरुतोपमेन  <br>
मध्यन्दिने कण्ठगतेन चैव चक्राह्वसंकूजितसन्निभेन  ३६<br>
तारं तु विद्यात्सवने तृतीये शिरोगतं तच्च सदा प्रयोज्यम्  <br>
 मयूरहंसान्यभृतस्वराणां तुल्येन नादेन शिरःस्थितेन  ३७<br>
अचोऽस्पृष्टा यणस्त्वीषन्नेमस्पृष्टाः शलः स्मृताः  <br>
शेषाः स्पृष्टा हलः प्रोक्ता निबोधानुप्रदानतः  ३८<br>
ञमोऽनुनासिका नह्रो नादिनो हझषः स्मृताः  <br>
ईषन्नादा यणो जश्च श्वासिनस्तु खफादयः  ३९<br>
ईषच्छ्वासांश्चरो विद्याद्गोर्धामैतत्प्रचक्षते  <br>
दाक्षीपुत्रः पाणिनिना येनेदं व्यापितं भुवि  ४०<br>
<a name="verse41">छन्दः पादौ तु वेदस्य हस्तौ कल्पोऽथ पठ्यते  </a><br>
ज्योतिषामयनं चक्षुर्निरुक्तं श्रोत्रमुच्यते  ४१<br>
शिक्षा घ्राणं तु वेदस्य मुखं व्याकरणं स्मृतम्  <br>
तस्मात्साङ्गमधीत्यैव ब्रह्मलोके महीयते  ४२<br>
उदात्तमाख्याति वृषोऽङ्गुलीनां प्रदेशिनीमूलनिविष्टमूर्धा  <br>
उपान्तमध्ये स्वरितं धृतं च कनिष्ठिकायामनुदात्तमेव  ४३<br>
उदात्तं प्रदेशिनीं विद्यात् प्रचयं मध्यतोऽङ्गुलिम्  <br>
निहतं तु कनिष्ठिक्यां स्वरितोपकनिष्ठिकाम्  ४४<br>
अन्तोदात्तमाद्युदात्तमुदात्तमनुदात्तं नीचस्वरितम्  <br>
मध्योदात्तं स्वरितं द्व्युदात्तं त्र्युदात्तमिति नवपदशय्या  ४५<br>
अग्निः सोमः प्र वो वीर्यं हविषां स्वर्बृहस्पतिरिन्द्राबृहस्पती  <br>
अग्निरित्यन्तोदात्तं सोम इत्याद्युदात्तं प्रेत्युदात्तं व इत्यनुदात्तं वीर्यं नीचस्वरितम्  ४६<br>
हविषां मध्योदात्तं स्वरिति स्वरितं बृहस्पतिरिति द्व्युदात्तमिन्द्राबृहस्पती <br>
इति त्र्युदात्तम्  ४७<br>
अनुदात्तो हृदि ज्ञेयो मूर्ध्न्युदात्त उदाहृतः  <br>
स्वरितः कर्णमूलीयः सर्वास्ये प्रचयः स्मृतः  ४८<br>
चाषस्तु वदते मात्रां द्विमात्रं चैव वायसः  <br>
शिखी रौति त्रिमात्रं तु नकुलस्त्वर्धमात्रकम्  ४९<br>
कुतीर्थादागतं दग्धमपवर्णं च भक्षितम्  <br>
न तस्य पाठे मोक्षोऽस्ति पापाहेरिव  किल्विषात्  ५०<br>
<a name="verse51">सुतीर्थादागतं व्यक्तं स्वाम्नाय्यं सुव्यवस्थितम्  </a><br>
सुस्वरेण सुवक्त्रेण प्रयुक्तं ब्रह्म राजते  ५१<br>
मन्त्रो हीनः स्वरतो वर्णतो वा मिथ्या प्रयुक्तो न तमर्थमाह  <br>
स वाग्वज्रो यजमानं हिनस्ति यथेन्द्रशत्रुः स्वरतोऽपराधात्  ५२<br>
अवक्षरमनायुष्यं विस्वरं व्याधिपीडितम्  <br>
अक्षताशस्त्ररूपेण वज्रं पतति मस्तके  ५३<br>
हस्तहीनं योऽधीते स्वरवर्णविवर्जितम्  <br>
ऋग्यजुःसामभिर्दग्धो वियोनिमधिगच्छति  ५४<br>
हस्तेन वेदं योऽधीते स्वरवर्णार्थसंयुतम्  <br>
ऋग्यजुःसामभिः पूतो ब्रह्मलोके महीयते  ५५<br>
शङ्करः शाङ्करीं प्रादाद्दाक्षीपुत्राय धीमते  <br>
वाङ्मयेभ्यः समाहृत्य देवीं वाचमिति स्थितिः   ५६<br>
येनाक्षरसमाम्नायमधिगम्य महेष्वरात्  <br>
कृत्स्नं व्याकरणं प्रोक्तं तस्मै पाणिनये नमः  ५७<br>
येन धौता गिरः पुंसां विमलैः शब्दवारिभिः  <br>
तमश्चाज्ञानजं भिन्नं तस्मै पाणिनये नमः  ५८<br>
अज्ञानान्धस्य लोकस्य ज्ञानाञ्जनशलाकया  <br>
चक्षुरुन्मीलितं येन तस्मै पाणिनये नमः  ५९<br>
त्रिनयनमुखनिःसृतामिमां य इह पठेत्प्रयतः सदा द्विजः  <br>
स भवति पशुपुत्रकीर्तिमान्सुखमतुलं च समश्नुते दिवि दिवीति  ६०<br><br>
&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;इति परिभाषा<br />इति पाणिनीय शिक्षा

</p>

 
</div>

 
 


</div>


</div>

</div>
</div>






<script src="javascript/mobile_custom.js"></script>
</body>


</html>
