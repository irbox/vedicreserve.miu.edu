<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Yagyavalkya Shiksha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container">
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  <h1> Maharishi University of Management </h1>
  
  </div>
    
  
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  <div id="border"> </div>
  
   </div>
   
    
  <div id="content" style="height:1560px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>
</div>
</div><br>
<div id="text">

<div id="textname">

शिक्षा (Śhikṣhā) >याज्ञवल्क्यशिक्षा <font color="#0755b5"> (Yājñavalkya Śhikṣhā) </FONT>


</div>
<div id="border0"> 
 </div>

<ul id= "chapterbuttons">

<li id="chapterbuttons" class>

<div style= "margin-left: 0px; margin-right: -0px; padding-left: -200px; padding-right:-600px;">



<span class="verses">


<a href="#line1" style="font-size: 12pt;">Lines: 1-50 </a></li>

<li id="chapterbuttons" class>
<a href="#line51" style="font-size: 12pt;" > 51-100 </a></li>

<li id="chapterbuttons" class>
<a href="#line101" style="font-size: 12pt;" > 101-150 </a></li>

<li id="chapterbuttons" class>
<a href="#line151" style="font-size: 12pt;"> 151-200 </a></li>

<li id="chapterbuttons" class>
<a href="#line201" style="font-size: 12pt;" > 201-250 </a></li>

<li id="chapterbuttons" class>
<a href="#line251" style="font-size: 12pt;" > 251-300 </a></li>

<li id="chapterbuttons" class>
<a href="#line301" style="font-size: 12pt;"> 301-350 </a></li>

<li id="chapterbuttons" class>
<a href="#line351" style="font-size: 12pt;" > 351-400 </a></li>




</ul>

</span>



<div id="vedictext">
<h3><a name="line1"> यज्ञवल्क्यऋषिप्रणीता याज्ञवल्क्यशिक्षा </a</h3>

<p style="text-align: left"> 

श्रीः   ।  अथातस्त्रैस्वर्यलक्षणं व्याख्यास्यामः  <br>
उदात्तश्चानुदात्तश्च स्वरितश्च तथैव च  <br>
लक्षणं वर्णयिष्यामि दैवतं स्थानमेव च  १<br>
शुक्लमुच्चं विजानीयान्नीचं लोहितमुच्यते<br>
श्यामं तु स्वरितं विन्द्यादग्निमुच्चस्य दैवतम्  २<br>
नीचे सोमं विजानीयात्स्वरिते सविता भवेत्  <br>
उदात्तं ब्राह्मणं विन्द्यान्नीचं क्षत्रियमुच्यते  ३<br>
वैश्यं तु स्वरितं विन्द्याद्भारद्वाजमुदात्तकम्  <br>
नीचं गौतममित्याहुर्गार्ग्यं च स्वरितं विदुः  ४<br>
विन्द्यादुदात्तं गायत्रं नीचं त्रैष्टुभमुच्यते  <br>
जागतं स्वरितं विन्द्यादत एवं नियोगतः  ५<br>
गान्धर्ववेदे ये प्रोक्ताः सप्त षड्जादयः स्वराः  <br>
त एव वेदे विज्ञेयास्त्रय उच्चादयः स्वराः  ६<br>
उच्चौ निषादगान्धारौ नीचौ ऋषभधैवतौ  <br>
शेषास्तु स्वरिता ज्ञेयाः षड्जमध्यमपञ्चमाः  ७<br>
षड्जो वेदे शिखण्डिः स्यादृषभः स्यादजामुखे  <br>
गवा रम्भन्ति गान्धारं कौञ्चाश्चैव तु मध्यमम्  ८<br>
कौकिलः पञ्चमो ज्ञेयो निषादं तु वदेद्गजः  <br>
आश्वश्च धैवतो ज्ञेयः स्वराः सप्त विधीयते  ९<br>
निमेषमात्रः कालः स्याद्विद्युत्कालस्तथापरे  <br>
अक्षरात्तुल्ययोगाच्च मतिः स्यात्सोमशर्मणः  १०<br>
सूर्यरश्मिप्रतीकाशात्कणिका यत्र दृश्यते  <br>
अणवस्य तु सा मात्रा मात्रा च चतुराणवा  ११<br>
मानसे चाणवं विन्द्यात्कण्ठे विन्द्याद्द्विरावणम्  <br>
त्रिराणवं तु जिह्वाग्रे निःसृतं मात्रिकं विदुः  १२<br>
अवग्रहे तु कालः स्यादर्धमात्रा विधीयते  <br>
पदयोरन्तरे काल एकमात्रा विधीयते  १३<br>
ऋचोर्धे तु द्विमात्रः स्यात्त्रिमात्रः स्यादृगन्तके    <br>
रिक्तं तु पाणिमुत्क्षिप्य द्वे मात्रे धारयेद्बुधः  १४<br>
एकमात्रो भवेद्ध्रस्वो द्विमात्रो दीर्घ उच्यते  <br>
त्रिमात्रस्तु प्लुतो ज्ञेयो व्यञ्जनं चार्धमात्रकम्  १५<br>
विवृतौ चावसाने च ऋचोर्धे च तथापरे  <br>
पदे च पादसंस्थाने शून्यहस्तं विधीयते  <br>
प्रणवं तु प्लुतं कुर्याद्व्याहृतीर्मातृका विदुः  १६<br>
चाषस्तु वदते मात्रां द्विमात्रां वायसोऽब्रवीत्  <br>
शिखी वदति त्रिमात्रां मात्राणामिति संस्थितिः  १७<br>
वर्णो जातिश्च मात्रा च गोत्रं छन्दश्च दैवतम्  <br>
एतत्सर्वं समाख्यातं याज्ञवल्क्येन धीमता  १८<br>
हस्तौ तु संयतौ धार्यौ जानुभ्यामुपरि स्थितौ  <br>
गुरोरनुमतं कुर्यात्पठन्नान्यमतिर्भवेत्  १९<br>
ऊरुभागे तृतीये तु करं विन्यस्य दक्षिणम्  <br>
प्रसन्नमानसो भूत्वा किंचिन्निम्नमधोमुखम्  २०<br>
प्रणवं प्राक् प्रयुञ्जीत व्याहृतीस्तदनन्तरम्  <br>
सावित्रीं चानुपूर्व्येण ततो वेदान्समारभेत्  २१<br>
कूर्मोऽङ्गानीव संहृत्य चेष्टां दृष्टिं दृढं मनः  <br>
स्वस्थः प्रशान्तो निर्भीको वर्णानुच्चारयेद्भुधः  २२<br>
नाभ्याहन्यान्न निर्हन्यान्न गायेन्नैव कम्पयेत्  <br>
यथैवोच्चारयेद्वर्णांस्तथैवैतान्समापयेत्  २३<br>
निवेश्य दृष्टिं हस्ताग्रे शास्त्रार्थमनुचिन्तयेत्  <br>
सममुच्चारयेद्वर्णान्हस्तेन च मुखेन च  २४<br>
<a name="line51">स्वरश्चैव तु हस्तश्च द्वावेतौ युगपद्भवेत्  </a><br>
हस्तभ्रष्टः स्वरभ्रष्टो न वेदः फलमश्नुते  २५<br>
न करालो न लम्बोष्ठो नाव्यक्तो नानुनासिकः  <br>
गद्गदो बद्धजिह्वश्च न वर्णान्वक्तुमर्हति  २६<br>
प्रकृतिर्यस्य कल्याणी दन्तष्ठौ यस्य शोभनौ  <br>
प्रगल्भश्च विनीतश्च स वर्णान्वक्तुमर्हति  २७<br>
शङ्कितं भीतमुद्धृष्टमव्यक्तमनुनासिकम्  <br>
काकस्वरं मूर्ध्निगतं तथा स्थानविवर्जितम्  २८<br>
विस्वरं विरसं चैव विश्लिष्टं विषमाहतम्  <br>
व्याकुलं तालुहीनं च पाठदोषाश्चतुर्दश  २९<br>
संहितासारबहुलः पदसंज्ञासमाकुलः  <br>
क्रमसंधिसमाकीर्णो दुस्तरो मन्त्रसागरः  ३०  <br>
ऋक्संहितां त्रिरभ्यस्य यजुषां वा समाहितः  <br>
साम्नां वा सरहस्यां च सर्वपापैः प्रमुच्यते  ३१<br>
संहिता नयते सौर्यं पदं च शशिनः पदम्  <br>
क्रमश्च नयते सूक्ष्मं यत्तत्पदमनामयम्  ३२<br>
कालिन्दी संहिता ज्ञेया पदयुक्ता सरस्वती    <br>
क्रमेणावर्तयेद्गङ्गा शंभोर्वाणी तु नान्यथा  ३३<br>
यथा महाह्रदं प्राप्य क्षिप्तो लोष्टो विनश्यति  <br>
एवं दुश्चरितं सर्वं वेदे त्रिवृति मज्जति  ३४<br>
आम्रपालाशबिल्वानामपामार्गशिरीषयोः  <br>
वाग्यतः प्रातरुत्थाय भक्षयेद्दन्तधावनम्  ३५<br>
खदिरश्च कदम्बश्च करवीरकरञ्जकौ  <br>
एते कण्टकिनः पुण्याः क्षीरिणस्तु यशस्विनः  ३६<br>
तेनास्यकरणे सूक्ष्मं माधुर्यं चैव जायते  <br>
त्रिफला लवणाक्तेन भक्षयेच्छिष्यकः सदा  <br>
क्षीणमेधाजनन्येषा स्वरवर्णकरी तथा  ३७<br>
हस्तहीनं तु योऽधीते मन्त्रं वेदविदो विदुः  <br>
न साधयति यजूँषि भुक्तमव्यञ्जनं यथा  ३८<br>
हस्तहीनं तु योऽधीते स्वरवर्णविवर्जितम्  <br>
ऋग्यजुःसामभिर्दग्धो वियोनिमधिगच्छति  ३९<br>
ऋचो यजूँषि सामानि हस्तहीनानि यः पठेत्  <br>
अनृचो ब्राह्मणस्तावद्यावत्स्वारं न विन्दति  ४०<br>
ज्ञातव्यश्च तथैवार्थो वेदानां कर्मसिद्धये  <br>
पठन्मात्रापपाठात्तु पङ्के गौरिव सीदति  ४१<br>
स्वरवर्णप्रयुञ्जानो हस्तेनाधीतमाचरन्  <br>
ऋग्यजुःसामभिः पूतो ब्रह्मलोकमवाप्नुयात्  ४२<br>
न कुर्वीत पदं दीर्घं न कुर्वीत विलम्बितम्  <br>
पदस्य ग्रहमोक्षौ च यथा शीघ्रगतिर्हयः  ४३<br>
आगमं कुरु यत्नेन कारणं हि तदात्मकम्  <br>
आस्येन च शयं कुर्यात्पठन्नान्यमतिर्भवेत्  ४४<br>
न चास्य मुष्टिबन्धी स्यान्न चात्युत्तममाचरेत्  <br>
चुलुर्नौका स्फुटो दण्डी स्वस्तिको मुष्टिराकृतिः  <br>
एते वै हस्तदोषाः स्युः परशुश्चैव सप्तमः  ४५<br>
यथा वाणी तथा पाणी रिक्तं तु परिवर्जयेत्  <br>
यत्र यत्र स्थिता वाणी पाणिस्तत्रैव तिष्ठति  ४६<br>
यथा धनुष्यावितते शरे क्षिप्ते पुनर्गुणः  <br>
स्वस्थानं प्रतिपद्येत तद्वद्धस्तगतः स्वरः  ४७<br>
उत्तानं सोन्नतं किंचित्सुव्यक्ताङ्गुलिरञ्जितम्  <br>
स्वरविद्धं करं कुर्यात्प्रादेशोद्देशगामिनम्  ४८<br>
<a name="line101">अङ्गुष्ठस्योत्तरे पर्वे तर्जन्योपरि यद्भवेत्  </a><br>
प्रादेशस्य तु सोद्देशस्तन्मात्रं चालयेत्करम्  ४९<br>
मनुष्यतीर्थोच्चं कृत्वा पितृतीर्थोदकं व्रजेत्  <br>
नामितं करपृष्ठे तु सुव्यक्ताङ्गुलिमोक्षणम्  ५०<br>
स्वरिते त्र्यङ्गुलं विन्द्यान्निपाते तु षडङ्गुलम्  <br>
उत्थाने तु नवाङ्गुल्यमेतत्स्वरस्य लक्षणम्  ५१<br>
अभ्यासार्थे द्रुतां वृत्तिं प्रयोगार्थे तु मध्यमाम्  <br>
शिष्याणामुपदेशार्थं कुर्याद्वृत्तिं विलम्बिताम्  ५२<br>
ऐन्द्री तु मध्यमा वृत्तिः प्राजापत्या विलम्बिता  <br>
अग्निमारुतयोर्वृत्तिः सर्वशास्त्रेषु निन्दिता  ५३<br>
मुष्ट्याकृतिर्मकारे तु नकारे तु नखाग्रतः  <br>
अनुस्वारेऽङ्गुष्ठक्षेप ऊष्मान्तेऽङ्गुलिमोक्षणम्  ५४<br>
उदात्तं भुवि पातेन प्रचयं नोग्र एव च  <br>
शेषं षडङ्गुलं विन्द्यान्निचितं तु विधीयते  ५५<br>
षडङ्गुलं तु जात्यस्य हस्तस्यानुपथस्य च  <br>
तच्चतुर्भागमात्रं तु हस्तस्तेनैव वर्तयेत्  ५६<br>
ककारान्ते टकारान्ते ङणे चाङ्गुलि नामयेत्  <br>
पञ्चाङ्गुल्यमकारे च तकारे कुण्डलाकृतिः  ५७<br>
ऊर्ध्वक्षेपाच्च योष्मा च अधःक्षेपाच्च यो भवेत्    <br>
एकैकमुत्सृजेद्धीरः स्वरिते तूभयं क्षिपेत्  ५८<br>
अङ्गुष्ठाकुञ्चनं लब्धौ अनुस्वारे त्वपाँरसम्    <br>
दीर्घे रङ्गे च तर्जन्याः प्रसारः परिकीर्तितः  ५९<br>
तर्जन्यङ्गुष्ठयोः स्पर्शेऽप्युदात्तं प्रतिविद्यते  <br>
नीचं तु मध्यमं कुर्याच्छेषं नीचतरं क्रमात्  ६०<br>
स्वरितं यद्भवेत्किंचिद्वकारसहसंयुतम्  <br>
ऊष्माणं तद्विजानीयान्निक्षिपेदुभयोरपि  ६१<br>
स्वरिते च विनिक्षिप्ते संयोगो यत्र दृश्यते  <br>
द्विमात्रिके भवेदेकमात्रिके तूभयं क्षिपेत्  ६२<br>
जात्ये च स्वरिते चैव वकारो यत्र दृश्यते  <br>
कर्तव्यस्तूभयोः क्षेपो वायव्य इति दर्शनम्  ६३<br>
शृङ्गवद्वाथ वत्सस्य कुमारीकुचयुग्मवत्  <br>
उभक्षेपस्वरो यत्र स विसर्ग उदाहृतः  ६४<br>
विसर्गान्तस्वरो यत्र स्वरितो यत्र दृश्यते  <br>
दीर्घश्चैव तुकारश्च तत्रोभक्षेप उच्यते  ६५<br>
त्रिविधस्तु भवेदूष्मा प्रचिता बलकान्तरा  <br>
स्वरिते प्रचितां विद्यान्निपाते बलकां विदुः  ६६<br>
उत्थाने तु तथा तारा एताभिस्त्रिभिरूष्मभिः  <br>
मात्रामात्रां विदित्वा तु ततः क्षेपं प्रयोजयेत्  ६७<br>
अक्षरं भजते काचित्काचिद्वित्ते प्रतिष्ठिता  <br>
समाने जातिका काचित्काचिदूष्माप्रदायिका  ६८<br>
यथा बालस्य सर्पस्य उच्छ्वासो लघुचेतसः  <br>
एवमूष्मा प्रयोक्तव्यो हकारः परिवर्जितः  ६९<br>
विवृतिं प्रत्यया ऊष्मां प्रवदन्ति मनीषिणः  <br>
तामेव प्रतिषेधन्ति आईऊए इति निदर्शनम्  ७०<br>
अष्टौ स्वरान्प्रवक्ष्यामि तेषामेव तु लक्षणम्  <br>
जात्योऽभिनिहितः क्षैप्रः प्रश्लिष्टश्च तथापरः  ७१<br>
पादवृत्तस्तथा भाव्य इतिस्वराः  <br>
एकपदे नीचपूर्वः सयवो जात्यः एकपद इत्याह  ७२<br>
नीचपूर्वः सयकारवकारौ वा जात्यः स्वरितो भवति  ।  यथाजात्यं मनु-<br>
ष्यानिति सुद्येति चम्वीव धान्यम् कन्या इव स्वः वीर्यं एवँह्याह यानि चा-<br>
<a name="line151">न्यानीदृग्लक्षणानि पदानि भवन्ति  ।  ऎ आभ्यामुदात्ताभ्यामकारो रिफि-</a><br>
तश्च यः  ।  अकारो यत्र लुप्येत तं चाभिनिहितं विदुः  ७३<br>
यथा कुक्कुटः--असि कुक्कुटोसि  ।  वेदः - असि वेदोसि  ।  भागः--असि <br>
भागोसि  ।  मारुतः-असि मारुतोसि  ।  श्वात्रः-असि श्वात्रोसि  ।  ते-अप्सरसाम् तेप्सरसाम्  ।  ते-अवन्तु तेवन्तु  ।  कः-असि कोसि  ।  सः-अहं सोहं  ।  एवँहि यानि चान्यानीदृग्लक्षणानि पदानि भवन्ति  ।  <br>
इउवर्णौ यदोदात्तावापद्येते यवौ क्वचित्  ।  अनुदात्ते पदे नित्यं विन्द्यात्क्षै-<br>
प्रस्य लक्षणम्  ७४<br>
यथा त्रि-अम्बकम् त्र्यम्बकम्  ।  द्रु-अन्नः द्र्वन्नः  ।  वीडु-अङ्गः वीड्वङ्गः  <br>
।  वाजी-अर्वन् वाज्यर्वन्  ।  एवँह्याह यानिचान्यानीदृग्लक्षणानि पदानि भवन्ति  ।  इकारो यत्र दृश्येत इकारेणैव संयुतः  ।  उदात्तश्चानुदा-<br>
त्तेन प्रश्लिष्टो भवति स्वरः  ७५<br>
अभि-इन्धताम् अभीन्धताम्  ।  अभि-इमं अभीमम्  ।  वि-इहि वीहि  ।  <br>
स्रुचि-इव स्रुचीव  ।  चम्वी-इव चम्वीवेति  ।  एवँह्याह यानि चान्या-<br>
नीदृग्लक्षणानि पदानि भवन्ति  ।  <br>
उदात्तपूर्वं यत्किंचिच्छन्दसि स्वरितं पदम्    <br>
एष सर्वं बहुस्वारस्तैरो व्यञ्जन उच्यते  ७६<br>
इडे रन्ते हव्ये काम्ये चन्द्रे ज्योते अदिति सरस्वति महि विश्रुतीति भवन्ति ।<br>
एवँह्याह यानि चान्यानीदृग्लक्षणानि पदानि भवन्ति  <br>
अवग्रहात्परो यस्तु स्वरितः स्यादनन्तरम्  <br>
तैरो विरामं तं विन्द्यादुदात्तो यद्यवग्रहः  ७७<br>
यथा गोमदिति गो-मत्  ।  गोपताविति गो-पतौ  ।  प्रप्रेति प्र-प्र  ।  वि-<br>
ततेति वि-तता  ।  समिद्ध इति सम्-इद्धः  ।  एवँह्याह यानि चान्या-नीदृग्लक्षणानि पदानि भवन्ति  ।  स्वरेति स्वरिते चैव विवृतिर्यत्र दृश्यते  ।  पादवृत्तो भवेत्स्वारः श्वित्र आदित्येति निदर्शनम्  ।  श्वित्रः-आदित्यानाम् श्वित्र आदित्यानां   ।  पुत्रः-ईधे-पुत्रईधे  ।  दात्रे-एधि दात्र एधि  ।  कः-ईम्  कईम्  ।  ताः-अस्य ताअस्य  ।  एवँह्याह यानि चान्यानीदृग्लक्षणानि पदानि भवन्ति । उदात्ताक्षरयोर्मध्ये भवेन्नीचस्त्ववग्रहः ।<br>
तथा भाव्यं भवेत्कम्पस्तनूनप्त्रेति निदर्शनम्  ७८  <br>
यथा तनूनप्त्र इति तनू-नप्त्रे  ।  तनूनपादिति तनू-नपात्  ।  तनूनपातमिति <br>
तनू-नपातम्  ।  एवँह्याह यानि पदानि लक्षणानि भवन्ति  ।<br>
इत्यष्टपदसमाम्नाये वैशेषिके याज्ञवल्क्यवचनानां पदानां पाठः समाप्तः  ॥<br>
<br>
माध्यंदिनविरोधि स्यात्तथा भाव्यस्तु यः स्मृतः  <br>
स्वरो नैवात्र दृश्येत भिन्नोदात्तानुदात्तकौ  १<br>
स्वराः स्पर्शान्तः-स्थोष्माणः  ।<br>
कण्ठ्यजिह्वामूलीयतालव्यमूर्धन्यदन्त्योष्ठ्ययमा विसर्जनीयनिपाताद्याश्च किंवर्णदैवत्यलिङ्गाः स्वराः शुक्लाः नानादैवत्याः  ।  स्पर्शाः कृष्णाः  ।  कपिला अन्तस्थाः  ।  ऊष्माणोऽरुणाः  ।  नीला यमाः  ।  हरिता नासि-क्याः  ।  पीतोऽनुस्वारः  ।  रक्तो जिह्वामूलीयः  ।  पीत उपध्मानीयः  ।  श्वेतो विसर्जनीयः  ।  शबलो रङ्गः  ।  नीलोऽनुनासिक्यः  ।  इत्यन्तर्मध्य-मयोर्नासिक्यं विद्यात्  ।  द्विरुदात्ताख्या इति स्मृतः  ।  उदमनुदनिपाते आद्ये चोपसर्गे नामाख्याते चोपसर्गनिपाताश्चेति किंदैवत्याः  ।  अक्षराणां च के पुरुषाः काः स्त्रियः कानि नपुंसकानीत्यत्र ब्रूमः  ।  कण्ठ्या आग्नेया अकारादयः  ।  जिह्वामूलीया नैऋर्त्याः ककारादयः  ।  तालव्याः सौम्या-श्चकारादयः  ।  वायव्या मूर्धन्याष्टकारादयः  ।  रौद्रा दन्त्यास्तकारादयः  ।<br>
औष्ठ्या आश्विन्याः पकारादयः  ।  शेषा वैश्वदेवाः अं इत्येवमादयः  ।<br>
स्वरास्तु ब्राह्मणा ज्ञेया वर्गाणां प्रथमाश्च ये  <br>
द्वितीयाश्च तृतीयाश्च चतुर्थाश्चापि भूमिपाः  २<br>
वर्गाणां पञ्चमा वैश्या अन्तस्थाश्च तथैव च  <br>
ऊष्माणश्च हकारश्च शूद्रा एव प्रकीर्तिताः  ३<br>
शुक्लवर्णानि नामानि आख्याता रोहिता मताः  <br>
कपिञ्जलास्तूपसर्गाः कृष्णाश्चैव निपातकाः  ४<br>
भार्गवगोत्राणि नामानि भारद्वाजा आख्याताः  <br>
वासिष्ठा उपसर्गास्तु निपाताः काश्यपाः स्मृताः  <br>
पीतवर्णश्चोपसर्गो निपातः कृष्णवर्णकः  <br>
सर्वं तु सौम्यमाख्यातं नाम वायव्यं दृश्यते  <br>
आग्नेयस्तूपसर्गः स्यान्निपातो वारुणः स्मृतः  ५<br>
प्रथमाश्च तथान्तस्थाः स्त्रीलिङ्गाः परिकीर्तिताः  <br>
शेषाक्षराणि षण्ढानि प्राहुर्लिङ्गविवेचकाः  ६<br>
नाम्नामिन्द्रो देवता वरुणः उपसर्गाणामादित्यः सर्वस्याक्षरगणस्य स्वरा वि-<br>
सर्जनीयो यमाश्च पुँल्लिङ्गाः  ।  ङञणनमा यरलवाः स्त्रीलिङ्गाः  ।<br>
शेषाण्यक्षराणि नपुंसकलिङ्गानीति  ।  संधिश्चतुर्विधो भवति लोपागमौ वर्णविकारः प्रकृतिभावश्चेति  ।  तद्यथा-तत्र लोपो भवति अयक्ष्माः-मा अयक्ष्मामा  ।  शततेजाः-वायुः शततेजावायुः  ।  तिग्मतेजाः-द्विषतः तिग्मतेजाद्विषतः  ॥  इति लोपः  ॥  आगमो भवति-यथा प्रत्यक् सोमः प्रत्यङ् <br>
सोमः प्राक्सोमः प्राङ्सोमः अस्मान् सीते अस्मान्त्सीते  <br>
  <br>
त्रीन् समुद्रान् त्रीन्त्समुद्रान्  ।  इति आगमः  ।  विकारो भवति आ-इदम् एदम्  ।  आ-इमे एमे  ।  आ-इष्टयः एष्टयः  ।  प्र-इषितः प्रेषितः  इति विकारः प्रकृतिभावः यथा-आशुः शिशानः  ।  युञ्जानः प्रथमम्  ।  अदि-<br>
तिः षोडशाक्षरेण  ।  देवो वः सविता  ।  इति प्रकृतिभावः  ॥<br>
<a name="line201">आकाशस्था यथा विद्युत्स्फुटितं मणिसूत्रवत्    </a><br>
एष च्छेदो विवृतीनां यथा बालेषु कर्तरी  ७<br>
द्वयोस्तु स्वरयोर्मध्ये संधिर्यत्र न दृश्यते  <br>
विवृतिस्तत्र विज्ञेया यईशेति निदर्शनम्  ८<br>
पिपीलिका पाकवती तथा वत्सानुसारिणी  <br>
वत्सानुसंसृता चैव चतस्रस्तु विवृत्तयः  ९<br>
पञ्च रङ्गाः प्रवर्तन्ते घातनिर्घातवज्रिणः  <br>
अहरप्रहरो ज्ञेय ऐउऋओ-इति निदर्शनम्  १०<br>
पिपीलिका आद्यन्तदीर्घा नाभ्या आसीदिति निदर्शनम्  <br>
पाकवत्युभयोर्ह्रस्वा विन इन्द्रेति निदर्शनम्  ११<br>
अन्ते च वत्सानुसृजतातानेत्यसौ आवोढमश्विनेति निदर्शनम्  <br>
वत्सानुसारिणी चादौ दीर्घा ताअस्येति निदर्शनम्  १२<br>
करिणी कुर्विणी चैव हरिणी हारिणीति च  <br>
तथाहंसपदा नाम पञ्चैताः स्वरभक्तयः  १३<br>
करिणी रहयोर्योगे कुर्विणी लहकारयोः  <br>
हरिणी रषयोर्योगे हारितं ऋषकारयोः  १४<br>
या तु हंसपदा नाम सा तु रेफषकारयोः  <br>
हरिणी हरयोर्विद्यात्कुर्विणी हलकारयोः  १५<br>
देवं बर्हिरिति करिणी उपह्वरेति कुर्विणी  <br>
हरिणी अरेपस इत्याहुर्हारिणी शतवल्हेति च  १६<br>
वर्षोवर्षीयतेसीति तथा हंसपदेति च  <br>
स्वरभक्तिं प्रयुञ्जानस्त्रीन्दोषान्परिवर्जयेत्  १७<br>
इकारं चाप्युकारं च ग्रस्तदोषं तथैव च  <br>
एतल्लक्षणमाख्यातं याज्ञवल्क्येन धीमता  १८<br>
सम्यक् पाठस्य स्रिद्ध्यर्थं शिष्याणां हितकाम्यया  <br>
अर्धमात्रास्वरं किंचित्पृथङ्न्यूनमिवोच्चरन्  <br>
ऋकारे च हकारे च हृत्कण्ठमनसानि च  १९<br>
नैतत्स्वरितपूर्वाङ्गे नापराङ्गे कथंचन  <br>
न स्वरे न च मात्रायां कथं स्वारो विधीयते  २०<br>
पराङ्गस्य तु यत्पूर्वं पूर्वाङ्गस्य तु यत्परम्  <br>
उभयार्धार्धसंयोगे स्वारं कुर्याद्विचक्षणः  २१<br>
संयोगे तु परं स्वार्थं परं संयोगनामकम्  <br>
संयुक्तस्य तु वर्णस्य न स्वार्थं पूर्वमक्षरम्  २२<br>
उदात्तेप्यनुदात्ते तु वामाया भ्रुव आरभेत्  <br>
उदात्तात्स्वरितोदात्तौ क्रमाद्दक्षिणतो न्यसेत्  २३<br>
स्वरितादनुदात्ता ये प्रचयांस्तान्प्रचक्षते  <br>
एकस्वरंरापिचातानाहुस्तत्वार्थचिन्तिकाः  २४<br>
प्रचयो यत्र दृश्येत तत्र हन्यात्स्वरं बुधः  <br>
स्वरितः केवलो यत्र मृदुस्तत्र निपातयेत्  २५<br>
दुर्बलस्य यथा राष्ट्रं हरते बलवान्नृपः    <br>
एवं व्यञ्जनमासाद्य अकारो हरते स्वरम्  २६<br>
उच्चादुच्चतरं नास्ति नीचान्नीचतरं तथा  <br>
अक्षरात्तुल्ययोगाच्च नीचे नीचगतानि च  २७<br>
स्वर उच्चः स्वरो नीचः स्वरः स्वरित एव च  <br>
स्वरप्रधानैस्तैः स्वार्यं व्यञ्जनं तेन सस्वरम्  २८<br>
व्यञ्जनान्यनुवर्तन्ते यत्र तिष्ठति स स्वरः    <br>
स्वरप्रधानं त्रैस्वर्यमाचार्याः प्रवदन्ति हि  २९<br>
मणिवद्व्यञ्जनं विद्यात्सूत्रवच्च स्वरं विदुः    <br>
आचार्याः सममिच्छन्ति पदच्छेदं तु पण्डिताः  ३०<br>
स्त्रियो मधुरमिच्छन्ति विकृष्टमितरे जनाः  <br>
<a name="line251">उदात्तं नानुवर्तन्ते नीचं न स्वरितं तथा  ३१</a><br>
विस्वरं तं विजानीयाद्दीर्घह्रस्वविवर्जितम्  <br>
हरिवरुणवरेण्येषु धारापुरुषेषु च  <br>
स्वरिते रेफवैश्वानरो नकारः शेषाकारः स्वरिता नकाराः  ३२<br>
द्वौ वरुणौ च स्वरितौ  <br>
उदुत्तमं वरुणधारयंवरोरुधारा उरुधारा च होइते  <br>
मात्रिकं वा द्विमात्रं वा स्वरितं यदिहाक्षरम्  <br>
तस्यादितोऽर्धमात्रा वै शेषं च परतो भवेत्  ३३<br>
नकारान्ते पदे पूर्वे श्मश्रुभिः परतः स्थिते  <br>
छकारं न प्रयुञ्जीत ञशसंधिं समुच्चरेत्  ३४<br>
ओकारं प्लुतविज्ञेयं प्लुतमग्ना द्वितीयकम्  <br>
लाजीं छाचीं तृतीयं च विवेशेति चतुर्थकम्  ३५<br>
अधःस्विदासीत्पञ्चमं चोपरिस्विदासीच्च षष्ठकम्  <br>
सप्तमं तु भ्रुवोः स्मार अष्टमं नैव विद्यते  ३६<br>
उच्चस्थानगते हस्ते स्वरितं नोपपद्यते  <br>
अधस्था तु यदा गच्छेत्स्वरितं न तदा भवेत्  <br>
कचटतपा दृश्यन्ते संधिस्थानेषु नित्यशः  <br>
स्ववर्गेणैव संयुक्ता मोक्षं तत्र न कारयेत्  <br>
तकारान्ते पदे पूर्वे सकारे परतः स्थिते  <br>
प्रत्यारम्भं न कुर्वीत पापाविति निदर्शनम्  <br>
ककारान्ते पदे पूर्वे सकारे परतः स्थिते  <br>
खसवर्णं विजानीयात् भिखक्सेति निदर्शनम्  <br>
तकारान्ते पदे पूर्वे चवर्गे परतः स्थिते  <br>
मोक्षं तत्र च कुर्वीत यच्च पापौ निदर्शनम्  <br>
ङकारान्ते पदे पूर्वे सकारे परतः स्थिते  <br>
कसवर्णं विजानीयात्प्राङ्सोमेति निदर्शनम्  <br>
टकारान्ते पदे पूर्वे सकारे परतः स्थिते  <br>
टसवर्णं विजानीयात्संम्राट् संभृतेति निदर्शनम्  <br>
तकारान्ते पदे पूर्वे सकारे परतः स्थिते  <br>
छसवर्णं विजानीयात् तत्सवितुरिति निदर्शनम्  <br>
नकारान्ते पदे पूर्वे सकारे परतः स्थिते  <br>
तसवर्णं विजानीयात्त्रीन्त्समुद्रेति निदर्शनम्  <br>
पकारान्ते पदे पूर्वे शकारे परतः स्थिते  <br>
छासवर्णं विजानीयादनुष्टुच्छारदीति निदर्शनम्  <br>
मकारान्ते पदे पूर्वे सवर्णे परतः स्थिते  <br>
मसवर्णं विजानीयादिमंमेति निदर्श्नम्<br>
वर्णे तु मात्रिके पूर्वे अनुस्वारो द्विमात्रकः  <br>
द्विमात्रे मात्रिको ज्ञेयः संयोगाद्यस्य यो भवेत्  <br>
अनुस्वारो द्विमात्रः स्यादृवर्णव्यञ्जनादिगः  <br>
ह्रस्वाद्वा यदि वा दीर्घाद्देवानाँ हृदयेभ्य इति  <br>
अनुस्वारस्योपरिष्टात्संवृतं यत्र दृश्यते  <br>
दीर्घं तं तु विजानीयाच्छ्रोताग्रावाणेति निदर्शनम्  <br>
अनुस्वारस्योपरिष्टात्संयोगो यत्र दृश्यते  <br>
ह्रस्वं तं तु विजानीयात्सँस्थेति निदर्शनम्  <br>
अनुस्वारश्च यो दीर्घादक्षराच्च भवेत्परः  <br>
स तु ह्रस्व इति ज्ञेयो मन्त्रेष्वेव विभाषया  <br>
ओभावश्च विवृत्तिश्च शषसा रेफ एव च  <br>
जिह्वामूलमुपध्मा च गतिरष्टविधोष्मणः  <br>
यथा भावप्रसंधानमुकारादिपरं पदम्  <br>
स्वरान्तं तादृशं विद्याद्यन्यद्व्यक्तमूष्मणः  <br>
<a name="line301">उभावादुत्थितश्चोष्मा तां तु केलिं विनिर्दिशेत्  </a><br>
विवृतं प्रति या ऊष्मा विज्ञेया विकटानना  <br>
लीढातिलीढविद्युच्च शषसेषु प्रकीर्तिताः  <br>
जिह्वामूले च रेफे च विज्ञेया विठकाशठा  <br>
उपध्मानीयसहिता पुष्पिणीं तां विनिर्दिशेत्  <br>
अन्यत्र यो भवेदूष्मा सुलभां तां विनिर्दिशेत्  <br>
पादाद्यन्तं पदाद्यन्तं तथावग्रहकालिकम्  <br>
ईषत्स्पृष्टं विजानीयात्तस्मिन्काले तु कारयेत्  <br>
पादादौ च पदादौ च संयोगावग्रहेषु च  <br>
यः शब्द इति विज्ञेयो योऽन्यः स य इति स्मृतः  <br>
उपसर्गपरो यस्तु पदादिरपि दृश्यते  <br>
ईषत्स्पृष्टं यथा विद्युत्पदच्छन्दात्परं भवेत्  <br>
त्वदर्थवाचिनौ वोवां वावै यदि निपातजौ  <br>
आदेराजविकल्पार्था ईषत्स्पृष्टा इति स्मृताः  <br>
विभाषायामेकारः स्यात्तथा नेतैः पदात्परः  <br>
भवन्तेत्यपि पूर्वैव तथा च स पदादपि  <br>
यदेव लक्षणं यस्य वकारस्यापि तद्भवेत्  <br>
यत्र यत्र विशेषः स्यादिदानीं स स कथ्यते  <br>
वकारस्त्रिविधः प्रोक्तो गुरुर्लघुर्लघूत्तरः  <br>
आदौ गुरुर्लघुर्मध्ये पदान्ते तु लघूत्तरः  <br>
उपांशु त्वरितं चैव योऽधीते हृदि संज्ञकः  <br>
अपि रूपसहस्रेषु सदेहेषु प्रवर्तते  <br>
पञ्चविद्यां न गृह्णन्ति जडाः स्तब्धाश्च ये नराः  <br>
आलस्याश्चैव रोगाश्च येषां च विस्मृतं मनः  <br>
अहिरिव गुणाद्भीतः संमानान्नरकादिव  <br>
राक्षसीभ्य इव स्त्रीभ्यः स विद्यामधिगच्छति  <br>
न भोजनविलम्बी स्यान्न च नारीनिबन्धनः  <br>
सुदूरमपि विद्यार्थी व्रजेद्गरुडहंसवत्  <br>
यथा खनन्खनित्रेण नरो वार्यधिगच्छति  <br>
तथा गुरुगतां विद्यां शुश्रूषुरधिगच्छति  <br>
सुखार्थी चेत्त्यजेद्विद्यां विद्यार्थी चेत्त्यजेत्सुखम्  <br>
सुखिनस्तु कुतो विद्या सुखं विद्यार्थिनः कुतः  <br>
गुणिता शतशो विद्या सहस्रावर्तिता पुनः  <br>
आगमिष्यति जिह्वाग्रे स्थलनिम्नमिवोदकम्  <br>
शतेन गुणिता विद्या सहस्रेण च तिष्ठति  <br>
शतानां च सहस्रेण प्रत्यञ्चदवतिष्ठति    <br>
जलमभ्यासयोगेन शिलायाः कुरुते क्षयम्  <br>
कर्कार्णामृदुतस्तस्य किमभ्यासान्न साध्यते  <br>
गुरुशुश्रूषया विद्या पुष्कलेन धनेन वा  <br>
अथवा विद्यया विद्या चतुर्थं नोपलभ्यते  <br>
शुश्रूषारहिता विद्या ह्यल्पमेधागुणैः सह  <br>
वन्ध्या च यौवनी तस्या न विद्या फलिनी भवेत्  <br>
हयानामिव जात्यानामर्धमात्रार्धशायिनाम्  <br>
न हि विद्यार्थिनां निद्रा चिरं नेत्रेषु तिष्ठति  <br>
यथा पिपीलिकाभिः पांसुभिर्वल्मीकं क्रियते महत्  <br>
न तत्र बलसामर्थ्यमुद्यमस्तत्र कारणम्  <br>
अञ्जनस्य क्षयं दृष्ट्वा वल्मीकस्य तु संचयम्  <br>
अवन्ध्यं दिवसं कुर्याद्दानाध्ययनकर्मसु  <br>
अन्नव्यञ्जनयोर्भागस्तृतीयमुदकस्य च  <br>
वायोः संचारणार्थाय चतुर्थमुपकल्पयेत्  <br>
<a name="line351">हकारं पञ्चमैर्युक्तमन्तस्थैश्चापि संयुतम्  </a><br>
औरस्यं तं विजानीत्कण्ठ्यमाहुरसंयुतम्  <br>
हकारो यत्र पूर्वस्थो ह्यन्तस्थाद्यो भवेत्परः  <br>
पदकाले वियुज्येत संहितायां स औरसः  <br>
मेघदुन्दुभिनिर्घोषो ज्ञायते पयसो हृदात्  <br>
एवं नादं प्रयोक्तव्यं सिंहस्य रुदितं यथा  <br>
मासे भाद्रपदे मेघाः शब्दं कुर्वन्ति यादृशम्  <br>
एवं गह्वरमासाद्य शुक्रं दुदुह्रेति दर्शनम्  <br>
शेषाणां वानरा युद्धमुत्पतन्ति पतन्ति च  <br>
एवं वर्णाः प्रथोक्तव्या इहेहैषां निदर्शनम्  <br>
यथा पुत्रवती स्नेहाच्चुम्बते निजमौरसम्  <br>
एवं वर्णाः प्रयोक्तव्या युञ्जानेति निदर्शनम्  <br>
दुर्दरो जयदेशे च प्रफतेषुर्नयाप्यया  <br>
एवं वर्णाः प्रयोक्तव्या अपां फेनेति निदर्शनम्  <br>
यथा भारभराक्रान्ता निश्वसन्ति नरा भुवि  <br>
एवं वर्णाः प्रयोक्तव्या अद्भ्यः संभृत इत्यपि  <br>
कुक्कुटः कामलुब्धश्च ककारद्वयमुच्चरेत्  <br>
एवं वर्णाः प्रयोक्तव्याः कुक्कुटोसीति दर्शनम्  <br>
वडवा च हयं दृष्ट्वा योनिं विकुरुते यथा  <br>
एवं वर्णाः प्रयोक्तव्याः सदुन्दुभेति दर्शनम्  <br>
रङ्गे चैव समुत्पन्ने नो ग्रसेत्पूर्वमक्षरम्  <br>
स्वरं दीर्घं प्रयुञ्जीत पश्चान्नासिक्यमाचरेत्  <br>
यथा सौराष्ट्रिका नारी अराँ इत्यभिभाषते  <br>
एवं रङ्गः प्रवक्तव्यो ङकारः परिवर्जितः  <br>
द्विमात्रिको मात्रिको वा नासामूलं समाश्रितः  <br>
अन्ते प्रयुञ्जते रङ्गः पञ्चमैः सानुनासिकः  <br>
यथा सौराष्ट्रिका नारी आराँ इत्यभिभाषते  <br>
एवं रङ्गं विजानीयात् ङकारपरिवर्जितम्  <br>
अनन्तरं मकारस्य यो रङ्गस्तत्र रञ्ज्यते  <br>
सर्वानुनासिकं विन्द्यादेषा मध्योपधानिका  <br>
यरलवशषसहरज्यन्ते चोपधानिका  <br>
गर्वान्ते रङ्गते यस्तु सर्वैः सर्वानुनासिका  <br>
नासादुत्पद्यते रङ्गः कांस्येन समनिःस्वनः  <br>
मृदुश्चैव द्विमात्रः स्याद्वृष्टिमान्स्यान्निदर्शनम्  <br>
यथा व्याघ्री हरेत्पुत्रान्दंष्ट्राभिर्न च पीडयेत्  <br>
भीता पतनभेदाभ्यां तद्वद्वर्णान्प्रयोजयेत्  <br>
मधुरं च न चाव्यक्तं व्यक्तं चापि न पीडितम्  <br>
सनाथस्यैकदेशस्य न वर्णाः शंकरं गताः  <br>
यथा सुमत्तनागेन्द्रः पदात्पदं निधापयेत्  <br>
एवं पदं पदाद्यन्तं दर्शनीयं पृथक् पृथक्  <br>
गीती शीघ्री शिरःकम्पी यथा लिखितपाठकः  <br>
अनर्थज्ञोल्पकण्ठश्च षडेते पाठकाधमाः  <br>
माधुर्यमक्षरव्यक्तिः पदच्छेदस्तु सुस्वरः  <br>
धैर्यं लयसमत्वं च षडेते पाठका गुणाः  <br>
चतुरक्षरषट्कं च निवर्तेत पुनःपुनः  <br>
आवर्तते पदं यच्च द्विस्त्रिराम्रेडितं हि तत्  <br>
यथा धाम्ने धाम्नेति यजुषे यजुषेति निदर्शनम्  <br>
हीयते वर्धते चापि पदं यत्र कृशोदरम्  <br>
उपचारः स विज्ञेय उभे सुश्चन्द्रेति निदर्शनम्  ॥<br>
<br>
<a name="line401">अथ सप्तविधाः संयोगपिण्डाः  ।</a><br>
अयःपिण्डो दारुपिण्ड ऊर्णापिण्डो ज्वालापिण्डो मृत्पिण्डो वायुपिण्डो वज्रपिण्डश्चेति  ।<br>
यमान्विद्यादयःपिण्डान् सान्तस्थं दारुपिण्डवत्  <br>
अन्तस्थं यमवर्जं तु ऊर्णापिण्डं विनिर्दिशेत्  <br>
अन्तस्थं यमसंयोगे विशेषो नोपलभ्यते  <br>
अशरीरं यमं विन्द्यादन्तस्थः पिण्डनायकम्  <br>
ज्वालापिण्डान्सनासिक्यान्सानुस्वारांस्तु मृन्मयान्  <br>
सोपध्मा वायुपिण्डाश्च जिह्वामूले तु वज्रिणः  <br>
अयःपिण्डो नाम यथा  <br>
अग्नीः पक्तीः नातनच्मि  <br>
दारुपिण्डो नाम यथा<br>
अश्वः सूर्यः विश्वाजतीति भवति  <br>
तत्र ऊर्णापिण्डो नाम यथा  <br>
यस्मिन् अत्यस्मिन् अमुष्मिन् इति भवति  <br>
तत्र ज्वालापिण्डो नाम यथा  <br>
ब्रह्मा वह्निः गृह्णामीति भवति  <br>
तत्र मृत्पिण्डो नाम यथा  <br>
साँस्था सँस्कर्तारः सँस्वर्त इति  ।  तत्र वायुपिण्डो नाम यथा  ।<br>
देव सवितः  <br>
युञ्जानः प्रथमम्  <br>
प्रादिवः ककुत्सुप्तमिति भवति  <br>
तत्र वज्रपिण्डो नाम यथा  <br>
इष्कृतिः निष्कृतिः ऋक्साम इति भवति  <br>
प्रथममेव षकारेण सकारेणैव संयुतम्  <br>
एतत्स्वरं समासाद्य अग्निष्वात्ता निदर्शनम्  <br>
प्रथमेन ठकारेण थकारेणैव संयुतम्  <br>
एतत्स्वरं समासाद्य अधिष्ठाननिदर्शनम्  <br>
प्रथममेव णकारेण नकारेणैव संयुतम्  <br>
एतत्स्वरं समासाद्य त्रिणवत्रयस्त्रिँशाविति निदर्शनम्  <br>
प्रथममेव रङ्गेण नकारेणैव संयुतम्  <br>
एतद्रञ्जितमासाद्य वृष्टिमानिति निदर्शनम्  <br>
एते ककारादयो मकारपर्यवसानाः कृष्णा व्याख्याताः शनैश्चरदैवत्याः  <br>
चत्वार्यन्तस्था यरलवाः कपिलवर्णा अग्निदैवत्याः  <br>
चत्वार्यूष्माणः शषसहा अरुणवर्णा आदित्यदैवत्याः  <br>
त्रयस्त्रिँशद्व्यञ्जनानि स्पर्शा अन्तस्था ऊष्माणश्चेति  <br>
चतुर्विधं करणं स्पृष्टमस्पृष्टं संवृतं निवृतं चेति  <br>
संवृतो घोषा विवृता अघोषाः  <br>
विँशतिर्घोषास्ते गजडदबा घझढधभा ङञणनमाः यरलवाश्चेति  <br>
त्रयोदश अघोषास्ते कचटतपाः खछठथफाः शषसाश्चेति  <br>
अष्टौ वर्णस्थानानि भवन्ति  <br>
उरःकण्ठ्यमूर्धन्यतालुदन्त्यजिह्वामूलयमानुनासिक्याश्चेति  <br>
द्वौ औरस्यौ हहा इति  <br>
अ आ आ३ त्रयः कण्ठ्याः  <br>
षट्मूर्धन्याः ऋटठडढणष इति  <br>
दश तालव्याः चछजझञयशैईई३ इति  <br>
अष्ट दन्त्याः तथदधनऌलसाः  <br>
एकादश ओष्ठ्याः पफबभममाउऊऊ३  छौपध्माचेत्यादयः  <br>
एको दन्तमूलीयो रेफः  <br>
जिह्वामूलीयाः पञ्च कुंखुंगुंघुंङुं इति  <br>
क्मख्मग्मघ्मकुंखुंगुंघुं इति यमाश्चत्वारः  <br>
रुक्मेति प्रथमो ज्ञेयः सक् इत्यपरो भवेत्  <br>
तृतीयः सद्म इत्याहुरुपध्मेति चतुर्थकः  <br>
प्रथमौ चौष्ठनासिक्यावोष्ठनासे उपाश्रितौ  <br>
द्वितीयः कण्ठ्यदन्त्यश्च नासामूलमुपाश्रितः  <br>
तृतीयः कण्ठ्यजिह्वाग्रे नासायामेव निर्दिशेत्  <br>
चतुर्थो हृदि नासिक्यः कण्ठे चाभिहिता यमाः  <br>
आपञ्चमैश्चैकपादः संयुक्तं पञ्चमाक्षरम्  <br>
यस्मात्तत्र निवर्तन्ते श्मशानादिव बान्धवाः  <br>
यत्किंचिद्वाङ्मयं लोके सर्वमत्र प्रतिष्ठितं सर्वमत्र प्रतिष्ठितमिति  <br>
ऋवर्णे तित्परे सादावनुस्वारो द्विमात्रकः  <br>
संयोगे परभूतेषु ह्रस्व एवोच्यते बुधैः  ॥<br>
इति श्रीयाज्ञवल्क्यशिक्षा समाप्ता  ॥<br>


&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp इति  समाप्तोऽयं ग्रन्थः

</p>

 
</div>

 
 


</div>


</div>
<script src="javascript/mobile_custom.js"></script>
</body>


</html>
