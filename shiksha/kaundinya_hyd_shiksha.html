<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Kaundinya Shiksha (Hyderabad)</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 



  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height: 8156px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">

शिक्षा (Śhikṣhā) >कौण्डिन्यशिक्षा <font color="#0755b5"> Kauṇḍinya Śhikṣhā (Hyderabad)</FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<div style=" margin-left:150px; margin-right: -100px; padding-left: -100px; padding-right: -50px;"> </div>


<span class="verses">



<li id="chapterbuttons"class>
<a href="#verse1">Verses: 1-25 </a></li>

<li id="chapterbuttons"class>
<a href="#verse26"> 26-50 </a></li>

<li id="chapterbuttons"class>
<a href="#verse51"> 51-75 </a></li>

<li id="chapterbuttons"class>
<a href="#verse76"> 76-100 </a></li>


</ul>

</span>

<div id="border1"> </div>

</div>

<br><div id="vedictext">
<h3><a name="verse1">श्रीकौण्डिन्यशिक्षा</a> </h3>

<p> 

 
वागीशादिसुरान् सर्वान् कृतार्थान् कर्तुमादिशत्<br>
वटमूले यदाभाति तस्मै चिन्महसे नमः  १<br>
अधीत्यं संहितां पूर्वं पदक्रमजटाघनान्<br>
शिक्षादिशास्त्राध्ययनं कुर्यात् कौमारसंयुतम्  २<br>
पदानां संधिरुच्छ्वासे संहितानवसानगा<br>
अनुलोमविलोमाभ्यां सा द्विधा पदमन्तगम्  ३<br>
वर्णाक्षरस्वराङ्गाणां संधयस्तु यथाक्रमात्<br>
पृथक्पृथगनुप्रोक्ताश्चतस्रः संहिताः स्मृताः  ४<br>
पदवत् संहिता यत्र न कार्यं सांहितं यदि<br>
संहिता प्रकृतिर्ज्ञेया सप्त ताः संहिताः स्मृताः  ५<br>
पदस्यावग्रहस्यापि संदध्यादुत्तरेण च<br>
क्रमेण प्रोच्यते यत्तु लक्षणेन समन्वितम्  ६<br>
सुप्तिङन्तादिभेदेन बुधैस्तत् पदमुच्यते<br>
शमानं च विलङ्घ्यं च नपरं तपरं स्वरम्<br>
अवर्ण्यनिङ्ग्यमिङ्ग्यांशमष्टलक्षणमीरितम्  ७<br>
क्रमेण नार्थः पदसंहिताविदः पुराप्रसिद्धाश्रयपूर्वसिद्धिभिः<br>
अकृत्स्नसिद्धिश्च न चान्यसाधकं न चोदयापायकरो न च श्रुतः  ८<br>
विपर्ययाच्छास्त्रसमाधिदर्शितात् पुराप्रसिद्धेरुभयोरनाश्रयात्<br>
समभ्युपेयाद्बहुभिश्च साधुभिः श्रुतेश्च सन्मानकरः क्रमो भवेत्  ९<br>
उच्चार्य संहिताबद्धे पदे प्रोच्योत्तरं पुनः<br>
संदध्यादुत्तरेणैव क्रमोऽर्धर्चान्तमापयेत्  १०<br>
आकारान्तमुदात्तान्तमाङ्परं यत्र दृश्यते<br>
त्रिक्रमं तं विजानीयात् मो षू ण   ऊ षु ण स्तथा  ११<br>
क्रमाभिगमभिन्नानि दुर्गाणि सुमहान्त्यपि<br>
विलीयन्तेऽर्कभिन्नानि तमांसीव निशात्यये  १२<br>
पदद्वयं क्रमादुक्त्वा द्वितीयं प्रथमं पुनः<br>
पुनश्च क्रमवद्ब्रूयात् संधितः सा जटा स्मृता  १३<br>
सकृदादिं द्वितीयं द्विः द्विरादिं सकृदुत्तरे<br>
द्विस्तृतीयं सकृन्मध्यं द्विरादिं सकृदुत्तरे  १४<br>
जटामुच्चार्य विधिवत्तृतीयं संहितेव हि<br>
विलोमेनानुलोमेन वदेच्चेत् स घनः स्मृतः  १५<br>
द्विपदोऽष्टादशपदः पदैः षोडशभिर्युतः<br>
त्रयोदशपदश्चेति चतुर्धा घन ईरितः  १६<br>
यत्र द्वयोश्च पदयोः समानस्वरवर्णयोः<br>
तृतीयेन घनेन स्यात् क्रमवद्द्विपदो घनः  १७<br>
त्रिक्रमस्य जटामुक्त्वा चतुर्थं संधितो वदेत्<br>
विलोमेनानुलोमेन चाष्टादशपदो घनः  १८<br>
तत्त्रिक्रमे पूर्वपदेन युक्ते द्वयं जटावत्क्रमवत्तु शेषम्<br>
उक्त्वा विलोमादनुलोमतश्चेद्वदेद्घनः षोडशभिः पदैः सः  १९<br>
प्रथमः पञ्चमः षष्ठो द्वादशैकादशौ तथा<br>
संहितासंधयः प्रोक्ता इतरे पौरुषा घने २०<br>
पदादिविकृतीनां ये पारायणपरायणाः<br>
महात्मानो द्विजश्रेष्ठाः ते ज्ञेयाः पंक्तिपावनाः  २१<br>
घनपारायणं यस्तु सकृत् कुर्यात् द्विजोत्तमः<br>
स वै ब्रह्मा स वै विष्णुः स वै रुद्रो  न संशयः  २२<br>
कोटिजन्मकृतं पापं ब्रुवतां नश्यन्ति क्षणात्<br>
पठन्तः श्रद्धया भक्त्या सहस्राणां गवां फलम्  २३<br>
लभेरन् दानजं तस्य पाठकानां च पूजनम्<br>
यः करोति शिवस्थानं लभते नात्र संशयः  २४<br>
पठतां श्रद्धया पूजां यः करोति नरोत्तमः<br>
ब्रह्मलोकनिवासी सन् ब्रह्मणा सह मोदते  २५<br>
पठतां शृण्वतां वापि पूर्णायुः सर्वसम्पदः<br>
<a name="verse26">पाठकानां च पूजायामैश्वर्यमतुलं भवेत्  २६</a><br>
प्रग्रहत्वं जटायां स्यादक्षरस्य घनेऽपि च<br>
अन्त्यस्वरपरेऽप्येवं संधिकार्यं न युज्यते  २७<br>
पदानां ह्रस्वभाजां तु घनसंधिषु ह्रस्वता<br>
दीर्घत्वमनुलोमे स्यात्सर्वत्र संधितो भवेत्  २८<br>
उक्तं पुनः पञ्चपदं च वाक्यमित्युत्तरं चापि तथैव सर्वतः<br>
ज्ञेयं बुधैः पूर्ववदन्यदुक्तं तत्रस्थलक्ष्यं न तु पूर्ववद् भवेत्  २९<br>
द्र प्सश्चित्रं सप्त तेपः पुनश्चेन्नाकं विष्णोरक्षदेवस्य गोमान्<br>
अग्ने त्वं न स्यादयं नः परित्वा गोमा यज्ञं त्वस्य लोपः सहस्व  ३०<br>
यास्ते प्राणमग्ने च पवस्व द्यौस्ते रक्षा यैव चायुरग्ने नयैव<br>
दध्यप्यस्मिंश्चापिजश्चत्वमग्नेनैक्यश्चाकारोऽपि यः प्राणतः स्यात्  ३१<br>
आयुर्वर्चस्वत्वमग्ने तन् पा ज्योतिष्मन्तं मानुषीभ्यो विधम्<br>
त्वामारण्यं पावको ग्रे जनिष्वागत्याघर्वासीदचाग्नित्वं लोपः  ३२<br>
ता अस्या इमं स्ते सुवर्यं प्रमातृप्रेद्धो यक्षत्या त्वमग्ने समास्त्वा<br>
माघावाचायं रपजातो निषीदन्नप्रेदग्नेस्य त्वमग्नेत्वलोपः  ३३<br>
उख्येङ्गिर इति क्रम्या घनोर्षयति पानकः<br>
भवत्यग्नेऽग्न इत्यादिष्वकारो लोप उच्यते  ३४<br>
उदात्ततुनुपूर्वो वश्चादौ लोपो भवेत् तदा<br>
ऋत्परस्य नकारस्य णत्वं प्राप्तमितीरितम्  ३५<br>
ऊकारस्याप्यनित्यस्य वकारादेश ईरितः<br>
ह्रस्वोपलक्षणन्यायात् घनसंधिषु सर्वतः<br>
न सकारष्षत्वमेति महि सृज्यध्वमत्र वै<br>
ऋकाररेफवत्पूर्वं बलवत्तरमुच्यते  ३६<br>
विलोमेषु तृतीयो नश्चान्नमन्येन्य उच्चकम्<br>
नो णं नाप्नोति प्रकृतावाप्नोत्येव तृतीयनः कः  ३७<br>
पुनःशब्दे विसर्गस्य सत्वं स्यात्तु परे कृधि<br>
विश्वतः क्षत्रमित्यत्र न विसर्गः समाप्नुयात्  ३८<br>
इड इत्यत्र विसर्गश्च परिधिग्रहणे परे<br>

सकारमाप्नुयात्तत्र ग्रहणप्रबलादि ---  ३९<br>
स्यान्मकारः केवलोनुस्वारो ज्ञघ्नपरोऽपि वा<br>
अन्यधर्मेण रहितो द्विमात्रः परिकीर्तितः  ४०<br>
अप्यकारादिवचनं प्रकृतौ कार्यभाग्भवेत्<br>
विलोमेषु च सर्वत्र कार्यभाङ् न भवेत्सदा  ४१<br>
यरौ स्यातां यस्य नस्य प्रकृतौ तस्य पौरुषे<br>
निषेधः प्रकृतौ यस्य विलोमे तस्य वै भवेत्  ४२<br>
अनन्यस्वरसंमिश्रात्तत्तस्मादयुतात् पदात्<br>
उक्ता जटादिषु ह्यत्र वागमः पर ईरितः  ४३<br>
भवेदप्यपपूर्वस्य छस्य पूर्वागमः स्मृतः<br>
हकारान्नणमा ऊर्ध्वाः पूर्वं तु प्रसरन्दिहात्  ४४<br>
एत्वमवर्णपूर्वे ताविवर्णोत्तर आप्नुतः<br>
उद्दोकारमयमेदवमोदत्परो न चेत्  ४५<br>
ऐदायमावमौकारश्चाप्नोत्येवात्परे तथा<br>
ऋकारोर्ध्वेऽवर्णपूर्वे विकारमरमाप्नुयात्  ४६<br>
ओपप्रावचपूर्वश्चेदारमृत्पर आप्नुतः<br>
एषां संधावुदात्तश्चेदुदात्तसंधिरुच्यते  ४७<br>
स्वारसंधिश्च विज्ञेयो नित्यस्वारानुदात्तयोः<br>
निमित्तं वापि लक्ष्यं वा द्विपदग्रहणं यदि  ४८<br>
स्यात्क्रमे कार्यमेकेन विलोमेषु द्वयेन च<br>
टपूर्वो लश्च टश्चापि तयोः संधिर्यदा भवेत्  ४९<br>
जटादिषु प्रपद्येतां द्वित्वळत्वमुभौ तथा<br>
इवर्णोकारयोः स्यातां यवावुदात्तयोः क्रमात्  ५०<br>
परोऽनुदात्तः स्वरितः स्यात्स स्वारः क्षैप्र उच्यते<br>
<a name="verse51">अखण्डपदमध्यस्थः स्वर्यते यवसंयुतः  ५१</a><br>
अपूर्वो नीचपूर्वो वा स स्वारो नित्य ईरितः<br>
नानापदस्थो निहत उच्चाद्यः स्वरितो भवेत्  ५२<br>
सोऽयं प्रातिहतः प्रोक्तः स्वारोदात्तपरो न तु<br>
अकारेणानुदात्तेन संमिश्र उच्यते एङ्गकित् एङिति  ५३<br>
स्वर्यते चाभिनिहितः स स्वारो ज्ञायते बुधैः<br>
उकारादुच्चकान्नीच उकारे परतः स्थिते  ५४<br>
उभयोः संधितः प्रोक्तः प्रश्लिष्टः स्वरितो बुधैः<br>
विवृत्त्यां पदयोरुच्चान्नीचः स्वारः परो भवेत्  ५५<br>
स पादवृत्तो विज्ञेयो नोदात्तस्वरितोत्तरः<br>
उदात्तात्परतो नीच आप्नुयात् स्वरितं पदे  ५६<br>
सोऽयं तैरोव्यञ्जनः स्यान्नोदात्तस्वरितोत्तरः<br>
इउवर्णौ यदोदात्तावापद्येते यवौ क्वचित्  ५७<br>
अनुदात्ते परे विद्यान्नित्यं क्षैप्रस्य लक्षणम्<br>
स्वारोत्तरे स्थितः स्वारश्चान्यो नीचोऽणुमात्रकः  ५८<br>
पूर्वस्य कम्पसंज्ञा स्यात् ह्रस्वश्चेद् दीर्घमेति सः<br>
स्वराः षोडश विज्ञेयाः स्पर्शाः स्युः पञ्चविंशतिः  ५९<br>
अन्तस्थाश्च चतस्रश्चेदूष्माणश्च  षडीरिताः<br>
द्व्यनुस्वारौ विसर्गो ळः स्वरभक्तिश्चतुर्यमाः  ६०<br>
वर्णानां षष्टिसंख्या स्यादित्युक्तं याजुषे मते<br>
परं स्वरादनुस्वारं व्यञ्जनं व्यञ्जने परे  ६१<br>
द्विरूपमिष्यते रेफात् स्वरपूर्वात् परं च यत्<br>
लवाभ्यामुत्तरस्पर्श इति प्राप्तिश्चतुर्विधा  ६२<br>
न द्वितीयचतुर्थानां द्वित्वं तत्प्राप्तिगोचरे<br>
पूर्वागमस्ततः पूर्वं वेद्यश्छखिभुजेषु च  ६३<br>
यत् युतस्वरयोर्मध्ये --- पूर्वागमोऽपि च<br>
उच्चारणादिना स्पष्टं तदत्र न विधीयते  ६४<br>
अघोषादूष्मणः स्पर्शे परे तन्मध्य आगमः<br>
प्रथमस्पर्शसस्थानस्तयोरव्यवधायकः  ६५<br>
पदान्तस्येतरस्यापि प्रथमस्य द्वितीयता<br>
सषयोः परयोः स्यात्तु चापदान्तस्य शे परे  ६६<br>
न व्यञ्जनेऽवसानस्थे द्वित्वं रेफविसर्गयोः<br>
जिह्वामूलीयाभिधेयोपध्मानीये च कुत्रचित्  ६७<br>
न स्वरे चाभिधानान्यप्रथमे चोष्मणः परे<br>
न सरूपसवर्गीयपरो वर्णो द्विरुच्यते  ६८<br>
निषेध उत्तमपरे स्पर्शानां यमनुत्तमे<br>
अनुस्वारस्य न द्वित्वं सस्वरे व्यञ्जने परे  ६९<br>
न स्पर्शे लवयोर्लस्य हशोरस्वरिते च वे<br>
पदान्तेष्वानुनासिक्ये पदसंहितयोस्तथा  ७०<br>
प्राकृतो वैकृतश्चापि तद्धर्मा बुध्यते सुखम्<br>
पदमध्यानुनासिक्ये स्पर्शात्पूर्वे तदुत्तमः  ७१<br>
अन्तस्थाभ्यः पुरा तच्चेत्सैवान्तस्थेति निर्णयः<br>
स्वरभक्ती रलौ स्यातां परे ह्यूष्मणि तस्य तु  ७२<br>
द्वित्वे चाभिनिधानान्यप्रथमे च परे न तत्<br>
चतुर्भ्यः प्रथमादिभ्यः उत्तमे परतः क्रमात्  ७३<br>
प्रथमाद्यास्तु नासिक्या हकारात्केवलस्तथा<br>
शकारः प्राकृतेरूर्ध्वं च नासिक्यो न विद्यते  ७४<br>
शषसाभिनिधानानां यद्यन्तस्थोत्तमात्क्रमात्<br>
लवयोः संयुतौ यत्र नीचोच्चस्वरितौ यदि  ७५<br>
द्वित्वं तत्रैव योगादेः ऐत्पूर्वे वपरे न हि<br>
<a name="verse76">असंयुतलकारस्य द्विपादत्वं सदा भवेत्  ७६</a><br>
धूङ्क्ष्णादङ्क्ष्णावोच्छन्सीघ्नन्तृक्ष्वश्च बैल्वोऽपि च<br>
विशेषविधिभिस्तेषां मात्राधिक्यं भवेद्यदि  ७७<br>
अच्पूर्वकः पदान्तो ङो यकारे परतः स्थिते<br>
द्विरूपमेति सर्वेषामृषीणां मतमीदृशम्  ७८<br>
अव्यञ्जनपरे यो ङो द्वित्वं नैति पदान्तगः<br>
अनृकारपरे हे मः पदान्तोऽच्पूर्वकस्तथा  ७९<br>
अव्यञ्जनर्कारपरे वकारे दीर्घपूर्वतः<br>
ङनौ पदान्तावच्पूर्वौ हि यकारपरौ तथा  ८०<br>
वत्सानुसृतिराख्याता तथा वत्सानुसारिणी<br>
वैशेषिका पाकवती मध्या चाथ पिपीलिका  ८१<br>
तथा सवर्णदीर्घी चोभयदीर्घीति या स्मृता<br>
इत्येवमष्टसंज्ञास्तु विवृत्तीनां च भेदतः  ८२<br>
ह्रस्वपूर्वा च या व्यक्तिः तथैवोत्तरदीर्घिता<br>
सा वत्सानुसृतिः प्रोक्ता सा मात्रा कालस्तथा  ८३<br>
ह्रस्वात् पूर्वा विवृत्तिः स्यात् प्लुताद्दीर्घात्परा च या<br>
वत्सानुसारिणी सेयमेकमात्रेण संयुता  ८४<br>
व्यक्तेराद्यन्तयोर्यस्या दीर्घौ यद्यसवर्णकौ<br>
यदि मध्ये विसर्गः स्यात् तदभावोऽथवा यदि  ८५<br>
सा तु वैशेषिका स्यात्साणुमात्रा तथैव च<br>
पूर्वे यत्रोत्तरे चैव ह्रस्वो यदि भवेत् तदा  ८६<br>
पादोनमात्रिका तत्र सा हि पाकवती स्मृता<br>
यस्याः सवर्णदीर्घौ स्त उभयत्रोच्चनीचकौ  ८७<br>
विसर्गस्तत्र च स्वारः सन्धौ मात्रा च मध्यगा<br>
मध्यगालक्षणे तत्र विसर्गो न भवेद्यदि  ८८<br>
पिपीलिकेति विज्ञेया सा वृत्तिः पादमात्रिका<br>
सवर्णदीर्घी यद्यादावन्ते भिन्ने विसर्गकः  ८९<br>
सवर्णदीर्घ्येकमात्रा न संधौ स्वरितो यदि<br>
विसर्गस्तत्र नो चेत् सा मात्रोभयदीर्घ्यथ  ९०<br>
अनुस्वारो द्विरुक्तोऽन्त्यपञ्चमश्च द्विमात्रिकः<br>
ह्रस्वात्परः प्लुताद्दीर्घात्केवलस्त्वेकमात्रिकः  ९१<br>
सविसर्गं हरिपदं प्रणवात्पूर्वमिष्यते<br>
हरिशब्दे विसर्गस्य न संधिः प्रणवोत्तरे  ९२<br>
केवलः स्वरसंयुक्तो मात्रिकासहितस्तथा<br>
अङ्गं च वर्णसारं च पञ्च वर्णक्रमाः स्मृताः  ९३<br>
उत्तमो लक्षणज्ञानी लक्ष्यज्ञानी तु मध्यगः<br>
लक्ष्यलक्षणयोर्ज्ञानी तद्धि यन्नं प्रशस्यते  ९४<br>
लक्षणं न त्यजेद्धीमान् संप्रदायोऽन्यथा भवेत्<br>
लक्षणेन विना शिष्यः संप्रदायो विनाशवान्  ९५<br>
नासौ तत्फलमाप्नोति सम्यक्पाठमजानतः<br>
लक्षणेन विना वर्णा निर्मलानि न शुध्यति  ९६<br>
प्रमदा रूपसंपन्ना दरिद्र स्येव योषिता<br>
स्वरहीना यथा वाणी वस्त्रहीनास्तु योषितः  ९७<br>
एवं वर्णा न शोभन्ते प्राणहीनाः शरीरिणः<br>
लक्षणं यो न ना वेत्ति न तस्य फलभाग्भवेत्  ९८<br>
लक्षणज्ञो हि विप्राणां सकलं भद्र मश्नुते<br>
आचार्योपासनाद्योगात्तपसः प्राज्ञसेवनात्  ९९<br>
विविच्य कथनात्कालात् षड्भिर्विद्या प्रपद्यते  १००<br>

&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbspइति श्रीकौण्डिन्यशिक्षा समाप्ता

</p>

 
</div>

 
 


</div>


</div>

</div>
</div>
<script src="javascript/mobile_custom.js"></script>
</body>


</html>
