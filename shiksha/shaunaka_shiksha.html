<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Shaunaka Shiksha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container">
<div id="gradient1"> 





  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height: 5535px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://www.peterffreund.com/" > Home </a></li>


<li class="buttons" >
<a href="http://is1.mum.edu/vedicreserve/" > 40 Branches </a></li>

<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>


<li class="buttons" >
<a href="http://is1.mum.edu/vedicreserve/shiksha/shiksha_in_the_physiology.pdf" > Shiksha in Human Physiology </a></li>


<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">


<div id="textname">

शिक्षा (Śhikṣhā) > शौनकशिक्षा <font color="#0755b5"> Śhaunaka Śhikṣhā </FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons" class>
<div style="margin-left: 40px; padding-left: 25px; padding-right: -100px; margin-right: 0px;"> </div>

<span class="verses">


<li id="chapterbuttons"class>
<a href="#verse1"> Verses: 1-20 </a></li>

<li id="chapterbuttons"class>
<a href="#verse21"> 21-40 </a></li>

<li id="chapterbuttons"class>
<a href="#verse41"> 41-60 </a></li>


<li id="chapterbuttons"class>
<a href="#verse61"> 61-67 </a></li>



</ul>



</span>
<div id="border1"> </div>


</div>

<br><div id="vedictext">


<h3><a name="verse1"> शौनक शिक्षा</a> </h3>

<p> 

सर्वज्ञं सर्वकर्तारं सर्वात्मानं शिवं गुरुम्<br>
प्रणम्यर्क्षु प्रवक्ष्यामि वर्णोच्चारणलक्षणम्  १<br>
वेदस्य लक्षणं सम्यग्बालानां बुद्धिवर्धनम्<br>
यथोक्तं पूर्वशास्त्रेषु तथा संक्षिप्तमर्थवत्  २<br>
द्विविधं वर्णजातं हि स्वरो व्यञ्जनमेव च<br>
अकारादिस्वरो ज्ञेयः कादि व्यञ्जनमुच्यते  ३<br>
द्विविधश्च स्वरो ज्ञेयो नासिक्यस्सानुनासिकः<br>
उदात्तश्चानुदात्तश्च स्वरितः प्रचयस्तथा  ४<br>
कादीनां पञ्च वर्गाश्च स्पर्शा इति हि संज्ञिताः<br>
दुस्पृष्टश्चेति विज्ञेयो डढयोस्स्वरमध्ययोः  ५<br>
वर्गाणां प्रथमा वर्णा द्वितीया ऊष्मसंज्ञिताः<br>
हकारवर्ज्याश्चाघोषाः शिष्टं घोषवदुच्यते  ६<br>
नासिक्याः पञ्चमा वर्णा अनुस्वारस्तथैव च<br>
चत्वारश्च यमाः प्रोक्ता अव्यक्तास्सानुनासिकाः  ७  <br>
चतस्रो यादयोऽन्तस्था नासिक्या अप्यरेफिकाः<br>
ऊष्माणश्शादयश्चैव चत्वारश्चेति कीर्तिताः  ८<br>
जिह्वामूलीय इत्युक्त उपध्मानीय एव च<br>
कपाश्रितौ चोष्मजातौ विसर्गस्य च सम्भवौ  ९<br>
ह्रस्वो दीर्घः प्लुत इति स्वराः कालेन संज्ञिताः<br>
सन्ध्यक्षराणां कालश्च दीर्घप्लुतौ न मात्रिकः  १०<br>
व्यञ्जनानान्त्वर्धमात्रा स्वरभक्तेस्तथैव च<br>
संयोगे पादमात्रा स्यात्स्वरभक्तिः प्रकीर्त्यते  ११<br>
ह्रस्वात्परस्त्वनुस्वारास्त्रिपादः परिकीर्तितः<br>
स च ह्रस्वस्त्रिपादः स्यात् द्वावेतौ सममात्रकौ  १२<br>
दीर्घात्परस्त्वनुस्वारः पादमात्रः प्रकीर्तितः<br>
स च दीर्घस्सपादः स्याद्वर्णकालो निगद्यते  १३<br>
अकुहाः कण्ठजाः प्रोक्ता विसर्गश्चापि कण्ठजः<br>
तालाविचुयशा जाता मूर्धन्यृटुरषा स्मृताः  १४<br>
दन्त्या लृतुलसाः प्रोक्ता उपध्मानीय ओष्ठजः<br>
उपू ओष्ठ्यौ विजानीयात् वो दन्त्योष्ठस्तथैव च  १५<br>
ए ऐ तु कण्ठतालव्यौ ओ औ कण्ठोष्ठजौ स्मृतौ<br>
स्पर्शानां करणं स्पृष्टं अन्तस्थास्वीषदुच्यते  १६<br>
स्वराणामूष्मणाञ्चैव विवृतं करणं स्मृतम्<br>
संवृतञ्चेत्यकारस्य सर्ववर्णो निगद्यते  १७<br>
ओ औ उवर्ण इत्येषामनेकस्य च सङ्गमे<br>
सकृदोष्ठ्यौ विजानीयान्नान्यश्चेन्मध्यगः स्वरः  १८<br>
उषो न ओषूणो अग्ने द्विषो युयोतु यूयुविः<br>
विरामे च विवृत्तौ च मध्ये चेत् व्यञ्जनद्वयम्  १९<br>
द्विरोष्ठौ तु विगृह्णीयाद्वकारे त्वधरं तथा<br>
यन्मयोभु उदीरय ताभिरूषु ऊतिभिः  २०<br>
<a name="verse21">भ्रातुः पुत्रान्धेनुं सोमस्सुष्टुतिर्मोषु वो अस्मत्</a><br>
कुतुप्वो यत्र दृश्यन्ते सन्धिस्थानेषु नित्यशः  २१<br>
स्ववर्गेण नियुक्ताश्चेत् वीरं तत्रैव कारयेत्<br>
ज्योक्करुत्तराहमुत्तर इमम्म इति च  २२<br>
नकारस्य पदान्तस्य रेफोन्तस्थास्वरोष्मसु<br>
लोपस्त्वाकारपूर्वस्य सशौ तु तचयोः परे  २३<br>
पूर्वस्वरश्च नासिक्यस्स च रंगः प्रकीर्तितः<br>
पूर्वकालो यथा तस्य रज्यमाने स एव च  २४<br>
दस्यूँ र्योनौ पणीँ र्हतं कवीँ रिछाम्यवराँ इन्दो<br>
ताँ स्त्रायस्वावदँ स्त्वञ्च ताँश्च पाहि पुत्राँश्चेति  २५<br>
नॄन्पे च स्वतवान् पायौ विसर्गश्च विधीयते<br>
अवर्णस्यानकारस्य स्वरे रङ्गः क्वचिद्भवेत्  २६<br>
नॄँ: पात्रं स्वतवाँ: पायुस्सवायँ एव स चाँ इन्द्रः<br>
उः पदे रज्यते दीर्घः पदान्तः प्लुत एव च  २७<br>
पदान्तस्य विधिः प्रोक्तः पदमध्येऽपि दृश्यते<br>
अभूदुपारमुभा उनूनं विन्दतीति  २८<br>
माँस्पचन्या माँश्चत्वे ह्रस्वत्वे च मँश्चतोः<br>
मकारस्य पदान्तस्य रेफोष्मसु परेषु च  २९<br>
अनुस्वारो भवत्येव पदमध्यगतेष्वपि<br>
त्वं रथं तं हिन्वन्ति त्वं शुक्रस्य तां सुते कीर्तिम्  ३०<br>
समानोदर्कं षष्ठेऽहनि मांसमेकः पिंशति<br>
स्ववर्गपञ्चमश्चैव स्पर्शेषु विषयेषु च  ३१<br>
अन्तस्थासु च ता एव मकारस्य विधिः स्मृतः<br>
इदङ्कवेः तङ्गीर्भिर्नकिष्टङ्घ्नन्ति जङ्घ्नतः  ३२<br>
सञ्चोदय सञ्जानानास्तन्त्वातन्देवाश्शन्नः<br>
त्वम्पवित्रे प्रतरँल्लायन्तय्यत् संवर्धतेति च  ३३<br>
परस्परस्तु संयोगः स्पर्शानां संभवेद्यदि<br>
तत्पूर्वस्य श्रुतिर्नास्ति विरामे व्यञ्जनस्य च  ३४<br>
वाक्पूता वाग्देवी विट्कुला द्विभ्राट्बृहत् तत्पुनः<br>
जङ्घ्नन्ति त्रिष्टुब्गायत्र्यर्वाग्वितदनुष्टुप्  ३५<br>
स्पर्शानां पञ्चमैर्योगे भवन्तो हि यमाः स्मृताः<br>
अयःपिण्डेन तत्तुल्यं घनबन्धाः प्रकीर्तिताः  ३६<br>
पलिक्नीर्यज्ञरत्नानि विद्माप्नानं ररभ्म च<br>
स्पर्शाश्च पञ्चमाश्चैवमन्तस्थाभिश्च संयुताः  ३७<br>
दारुपिण्डेन तत्तुल्यं घनबन्धाः प्रकीर्तिताः<br>
शक्यं सरव्यं कृच्छ्रं वज्रं राष्ट्र्यत्येतीड्यं सम्राट्  ३८<br>
मीढ्वान्तथ्यं वाध्र्यश्वोतापम्लुक्तं विभ्वीरुच्यते<br>
ऊष्माणः पञ्चमैर्युक्ता अन्तस्थाभिश्च संयुताः  ३९<br>
ऊर्णापिण्डेन तत्तुल्यं श्लथबन्धाः प्रकीर्तिताः<br>
अश्नोतु विष्णुर्घृतस्नु अस्मे युष्मे इति स्नुषे  ४०<br>
<a name="verse41">अस्य वामस्याजुष्रन्नश्वस्सम्मिश्ल इत्यपि</a><br>
वकारस्तु नकारेण णकारेण च संयुतः<br>
श्लथबन्धस्स विज्ञेयो दुस्पृष्टश्चात्र चोच्यते  ४१<br>
विसर्जनीयस्य यदा कपयोः परतः स्थितिः<br>
न संहितायां भवतः ऊष्मजातौ परिग्रहे  ४२<br>
ऋऌस्वरौ यत्र पूर्वौ ऊष्मसंज्ञे परे स्थिते<br>
पूर्वस्वरस्य संभाक् स्यात्स्वरभक्तिः प्रकीर्त्यते  ४३<br>
हकारं पञ्चमैर्युक्तं अन्तस्थाभिश्च संयुतम्<br>
उरस्यं तं विजानीयात्परं चेत् पृथगुच्चरेत्  ४४<br>
प्रथमात्तु हकारो यस्तच्चतुर्थमवाप्यते<br>
स्वतृतीयमवाप्नोति पूर्ववर्णस्तदा हि सः  ४५<br>
अनुस्वारस्वराभ्यान्तु संयोगादिर्द्विरुच्यते<br>
ऊष्मणः प्रथमौ ज्ञेयौ लात् स्पर्शोरपरस्तथा  ४६<br>
ह्रस्वपूर्वौ नङौ द्वित्वमापद्येते स्वरोदयौ<br>
प्रथमाच्च नकाराद्वा शकारश्छत्वमेव च  ४७<br>
ह्रस्वात्तु द्विछकारोऽत्र यो दीर्घादपि दृश्यते<br>
पवमान सह यस्य तनेचाति हायवर्जिताः  ४८<br>
नटाभ्यां से परे मध्ये तकारः संप्रजायते<br>
नतयोर्लचवर्गे च सवर्णः स्यात्परस्य तु  ४९<br>
पदान्ताः प्रथमा वर्णाः घोषसंज्ञे स्वरे परे<br>
स्वतृतीयानवाप्यन्ते पञ्चमे पञ्चमांस्तथा  ५०<br>
अपदान्ताः प्रथमा वर्णा ऊष्मसंज्ञे परे स्थिते<br>
वर्णा द्वितीया विज्ञेया उच्यन्ते वर्णवेदिभिः  ५१<br>
यकाररेफावित्येतौ ऋकारेण च संयुतौ<br>
ओष्ठौ तत्र न कम्प्येत क्षिप्रमेतत् प्रचक्षते  ५२<br>
नादस्तु श्रूयते घोषात् विरामाद्द्वित्वतस्तथा<br>
अनासिक्योऽथ नासिक्यो जायते वर्णरूपतः  ५३<br>
नीचैस्वरोऽनुदात्तस्स्यादुच्चैश्चोदात्त उच्यते<br>
स्वरितस्तत्समाहारस्तदैक्यं प्रचयः स्मृतः  ५४<br>
अनुदात्तो हृदि ज्ञेयो मूर्ध्न्युदात्त उदाहृतः<br>
स्वरितः कर्णमूलीयस्सर्वस्मिन् प्रचयः स्मृतः  ५५<br>
मध्ये तु कम्पयेत्कम्पं उभौ नीचौ समौ भवेत्<br>
द्विगुणं वर्णकालाच्च पादः कम्पार्थमिष्यते  ५६<br>
अनुदात्तमुपादाय स्वरितं ह्यवलम्बयेत्<br>
पुनर्निहतमागछेदेष कम्पविधिः स्मृतः  ५७<br>
उदात्तः पूर्वभागस्तु परभागो निहन्यते<br>
उदात्तकम्प इत्युक्तः कुत्रचिच्चापि दृश्यते  ५८<br>
स्थानं कालो विकारश्च संवृतं विवृतागमौ<br>
ईषत्स्पृष्टमघोषत्वं स्वरः कम्पस्तथोष्मता  ५९<br>
घोषानासिक्यनासिक्याः वर्णधर्मास्त्विमे मताः<br>
यावन्तो यत्र ये धर्मास्तावन्तस्तत्र तान् विदुः  ६०<br>
<a name="verse61">चतुर्मात्रश्च षण्मात्रः प्रणवः कीर्त्यते बुधैः</a><br>
पूर्वस्वरः परो नादस्सममात्रः प्रकीर्तितः  ६१<br>
अनुदात्तः स्वरो ज्ञेय उदात्तो नाद उच्यते<br>
लक्षणं प्रणवस्येदं प्रणवो ब्रह्म कीर्त्यते  ६२<br>
तैलधारामिवाछिन्नं दीर्घघण्टानिनादवत्<br>
अवाग्जं प्रणवस्याग्रं यस्तं वेद स वेदवित्  ६३<br>
त्रिस्थानञ्च त्रिमात्रञ्च त्रिब्रह्मञ्च त्रियक्षरम्<br>
त्रिमात्रादर्धमात्रन्तु यस्तं वेद स वेदवित्  ६४<br>
वेदो हि वर्णसंघातो वेदो ब्रह्मेति कीर्त्यते<br>
तस्मात्तद्वेदवर्णज्ञो ब्रह्मलोके महीयते  ६५<br>
एतत्पुण्यं पापहरं वाङ्मलस्य विशोधनम्<br>
भक्त्या ज्ञात्वा च संगृह्य ब्रह्मलोकं स गच्छति  ६६<br>
अनेन विधिना वेदं योऽधीते श्रद्धयान्वितः<br>
सर्वपापैर्विमुक्तस्सन् ब्रह्मलोके महीयते  ६७ <br />

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp इति शौनक शिक्षा समाप्ता








</p>

 
</div>

 
 


</div>


</div>

</div>
</div>
<script src="javascript/mobile_custom.js"></script>
</body>


</html>
