<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Atreya Shiksha (Hamburg)</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 



  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height:28960px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">

शिक्षा (Śhikṣhā) आत्रेयशिक्षा <font color="#0755b5"> Ātreya Śhikṣhā (Hamburg) </FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<div style=" margin-left:-25px; margin-right: -100px; padding-left: -100px; padding-right: -50px;"> </div>


<span class="verses">



<li id="chapterbuttons"class>
<a href="#karika" style="margin-left:-50px;"> Kārikā </a></li>

<li id="chapterbuttons"class>
<a href="#Chapter1"> 1 </a></li>

<li id="chapterbuttons"class>
<a href="#Chapter2"> 2 </a></li>

<li id="chapterbuttons"class>
<a href="#Chapter3"> 3 </a></li>

<li id="chapterbuttons"class>
<a href="#Chapter4"> 4 </a></li>
<li id="chapterbuttons"class>
<a href="#Chapter5"> 5 </a></li>
<li id="chapterbuttons"class>
<a href="#Chapter6"> 6 </a></li>
<li id="chapterbuttons"class>
<a href="#Chapter7"> 7 </a></li>
<li id="chapterbuttons"class>
<a href="#Chapter8"> 8 </a></li>
<li id="chapterbuttons"class>
<a href="#Chapter9"> 9 </a></li>
<li id="chapterbuttons"class>
<a href="#Chapter10"> 10 </a></li>
<li id="chapterbuttons"class>
<a href="#Chapter11"> 11 </a></li>
<li id="chapterbuttons"class>
<a href="#Chapter12"> 12 </a></li>
<li id="chapterbuttons"class>
<a href="#Chapter13"> 13 </a></li>
<li id="chapterbuttons"class>
<a href="#Chapter14"> 14 </a></li>

</ul>

</span>
<div id="border1"> </div>

</div>

<br><div id="vedictext">
<h3><a name="karika">आत्रेय शिक्षा  कारिका</a> </h3>

<p> 
कारिकां सम्प्रवक्ष्यामि प्रथमं पारिभाषिकम्<br>
संहिताविषयं वेदपारायणफलं ततः  १<br>
पारायणक्रमश्चैव वाग्वृत्तिः पदलक्षणम्<br>
क्रमस्याथ जटायाश्च शुद्धवर्णक्रमस्य च २<br>
लक्षणञ्च क्रमात्तत्र यौ च द्वित्वागमौ स्मृतौ<br>
तयोरभिनिधानस्य केवलाख्यागमस्य च ३<br>
यमानां तन्निषेधानां द्वित्वागमनिषेधयोः<br>
लक्षणं स्वरभक्तीनां सोदाहरणसंज्ञिकाः ४<br>
विवृत्तेर्लक्षणं तस्यां सञ्ज्ञोदाहरणानि च<br>
व्यक्तिमध्यस्थनासिक्यो रङ्गाख्यप्लुतदीर्घयोः ५<br>
लक्षणं स्वरितोदात्तकम्पानाञ्च विशेषतः <br>
स्याद्वैकृतप्राकृतयोर्नासिक्यौरस्ययोरपि  ६<br>
विधिश्च जिह्वामूलीय्योपध्मानीयाख्ययोरपि<br>
स्थितिसन्धिविधिश्चैव तथा प्रणवलक्षणम्  ७<br>
स्वरवर्णक्रमस्तत्रोदात्तादीनां निरूपणम् <br>
उदाहरणसंयुक्तसप्तस्वरितलक्षणम्  ८<br>
तत्प्रयत्नप्रभेदाश्च मात्रावर्णक्रमस्तथा<br>
मात्रामाननिरूपञ्च मात्राकालोक्तिविध्यपि  ९<br>
अङ्गवर्णक्रमस्तत्र परपूर्वाङ्गलक्षणम्<br>
अङ्गवर्णक्रमोक्तेश्च सुस्पष्टं लक्षणं ततः १०<br>
निर्वचनं वर्णसारभूतवर्णक्रमस्य तु<br>
सङ्ख्या च वर्णधर्माणां तदुक्तेरानुपूर्विका ११<br>
भक्त्यनुस्वारकम्पानां रङ्गस्याप्युक्तिलक्षणम्<br>
शब्दोत्पत्तिप्रकारश्च तत्र ध्वनिनिरूपणम्  १२<br>
शरीरान्तर्गतं तत्र सर्वव्यापारलक्षणम्<br>
जाठराग्निस्थितिः पञ्चवायूनां स्थानचेष्टिकाः १३<br>
ध्वनिभेदास्तत्र जातवर्णानां च विनिश्चयः<br>
तेषां तु स्थानकरणविवेकस्तत्प्रकारकः १४ <br>
प्रयत्नभेदा वर्णानां देवताजातिसञ्ज्ञिकाः<br>
उदात्तादिस्वराणां च देवता जातयो गुणाः १५ <br>
ततो हस्तस्वरन्यासलक्षणं तस्य तत्फलम्<br>
अङ्गाद्यवस्थाषड्जादि सप्तस्वरनिरूपणम् १६<br>
उदात्तादिस्वरोत्पत्तिर्वेदस्य महिमा ततः<br>
विकृत्यष्टकसंयुक्ते वेदस्याध्ययने फलम्  १७<br>
इत्येवमानुपूर्व्येण शीक्षा सम्प्रोच्यतेऽधुना  १८<br>
इत्यात्रेयशीक्षाकारिका समाप्ता<br>

<br><a name="Chapter1">आत्रेय शिक्षा</a><br>
परिभाषा  <br>
आम्नाया यस्य निःश्वासाश्चन्द्रसूर्यौ च चक्षुषी<br>
तत्प्रणम्य परंज्योतिः शिक्षां वक्ष्यामि निर्मलाम् १<br>
अचः स्वरा इति प्रोक्ता व्यञ्जनानि हलः स्मृताः<br>
ह्रस्वदीर्घप्लुतावर्णेवर्णोवर्णा ऋ ॠ ऌ च २<br>
एदैदोदौदिति ज्ञेयाः षोडशेहादिताः स्वराः<br>
कखौ गघौ ङचछजा झञौ टठडढा णतौ ३<br>
थदौ धनौ पफबभा मः स्पर्शाः पञ्चविंशतिः<br>
यरौ लवौ चतस्रोऽन्तस्थाश्चःकशषसःपहाः ४<br>
षडूष्मानो विसर्गोऽनुस्वारो ळो नास्यपञ्चकम् <br>
इत्येते याजुषा वर्णा एकोनाःषष्टिरीरिताः ५<br>
क्रमेण पञ्च पञ्च स्युः स्पर्शानां वर्गसंज्ञिकाः<br>
वर्गेषु तेषु संज्ञा स्युश्चतुर्णां प्रथमादयः ६<br>
पञ्चमस्योत्तमः प्रोक्तो घोषाघोषौ कृतेषु वै<br>
हान्योष्मा प्रथमाश्चैव विसर्गश्च द्वितीयकाः ७<br>
अघोषा स्युश्च तेभ्योऽन्ये घोषवन्तो हलस्मृताः<br>
परिविन्याभ्युपप्रावप्रत्यधीत्युपसर्गकाः ८<br>
कारशब्दोत्तरोवर्णोवर्णाख्या प्रतिपाद्यते<br>
व्यञ्जनानामकारः स्याच्छषसेत्यादिसंग्रहात् ९<br>
ह्रस्वोदिदुदृकारश्च तथलृकारस्वरेषु वै<br>
वर्गोत्तरस्तु वर्गाख्या प्रथमो भवतीत्यपि १०<br>
<a name="Chapter2">इत्यात्रेयशिक्षापरिभाषा समाप्ता  </a><br>
संहिताविषयः<br>
आरंभे यजुषःशाखा या स्यात्सा संहिता स्मृता<br>
काण्डप्रश्नानुवाकाद्यैः प्रविभक्तान्तरान्तरौ ११<br>
यास्ततोऽन्या यजुःशाखा न तासां विकृतिः पठेत्<br>
संहिता ग्रन्थमात्रस्य सविशेषौ पदक्रमौ १२<br>
जटावर्णक्रमाश्चैव क्रमाद्विकृतयः स्मृताः<br>
केवलस्वरसंयुक्तो मात्रिका सहितस्तथा १३<br>
साङ्गश्च वर्णसारश्च पञ्चवर्णक्रमानि दुः<br>
सर्वधानाधिगन्तव्यो वेदो लिखितपाठतः १४<br>
वेदपारायणफलम्<br>
अध्येतव्यः स विकृतिर्द्विजैर्यत्नाद्गुरोर्मुखात् <br>
वेदेष्वक्षरमेकैकमेकैकं हरिनामकम् १५<br>
अन्यूना स्वरतश्चैव वर्णतो या च संहिता <br>
सकृत्पारायणे तस्या यावत्फलमिहोच्यते १६<br>
पारायणक्रमम्<br>
त्रिगुणं तत्पदे तस्मात्क्रमे त्वष्टगुणं भवेत्<br>
जटाध्याये शतं प्रोक्तं शुद्धवर्णे सहस्रकम् १७<br>
स्वरवर्णे युतं विद्यान्नियुतं मात्रिका युते<br>
प्रयुतं त्वङ्गवर्णे स्यादनन्तं वर्णसारके १८<br>
प्रायश्चित्तविधौ कृच्छ्रे ब्रह्मयज्ञे क्रिया विधौ<br>
संहिता पठनं कुर्यान्नियमान्न पदादिकान् १९<br>
उत्सवार्थं तु देवेशे निर्गते गर्भगे हतः<br>
क्रमादिकं पठेद्यद्वा तथोपनिषदं पठेत् २०<br>
यस्तु पारायणं हित्वा कालातिक्रमशङ्कया<br>
कुर्यात्संध्यां सनिष्कर्मी विज्ञेयस्तत्र पातकी २१<br>
प्राप्ते महाप्रदोषेऽपि तदा देवेशसन्निधौ<br>
अनद्ध्ययनमासेन न च पारायणं त्यजेत् २२<br>
त्यजेद्यदि तदा मोहाद्ब्रह्महत्यां समाविशेत्<br>
वाग्वृत्तिः<br>
वाचस्तु वृत्तयस्तिस्रो द्रुतमध्यविळंबिताः २३<br>
आवृत्यावृत्य चाभ्यासे द्रुतवृत्या पठे द्विजः<br>
पारायणे प्रयोगार्थे मध्यमां वृत्तिमाचरेत् २४ <br>
बोधनार्थं तु शिष्याणां वृत्तिं कुर्याद्विळंबिताम्<br>
पदलक्षणम्<br>
पदाध्याये पदान्ते यदिति शब्दं प्रयुज्य च २५<br>
पुनरुच्चार्यते द्वेधा तद्वेष्टनपदं स्मृतम् <br>
यत्पदं वेष्टनोपेतं तदिंग्यमिति कथ्यते  २६<br>
इंग्यते हि पदस्यार्थ इत्यस्मादिंग्यमुच्यते <br>
विभागवत्पदस्यार्थो विभागे न विचाल्यते  २७<br>
इत्येवमिंग्यशब्दार्थस्तस्य पूर्वं त्ववग्रहः <br>
पर्यादीनि दशप्रोक्तान्युपसर्गपदानि च  २८<br>
अन्वपाद्यपि सूत्सन्निःपरा नव पदानि च <br>
इत्यन्तानि स्युरेतानि पदान्येकोनविंशतिः २९<br>
वाक्यान्तगं द्वयोरादि निहतं त्रिषु मध्यमम् <br>
अवग्रहेऽत्र नेत्यन्तं यत्तत्स्यादध्वरा वच  ३०<br>
लक्षणैः प्रग्रहा ये स्युरित्यन्तास्ते पदे सति <br>
क्रमलक्षणम्  <br>
संहितावत्पठेत्पूर्वमनुक्रम्य पदद्वयम्  ३१<br>
द्वितीयं तत्र पदवदवसाने समापयेत् <br>
ततस्त्वादि पदं हित्वा द्वितीयञ्च तृतीयकम्  ३२<br>
पठेत्ततस्तद्द्वितीयं पदं हित्वा तृतीयकम् <br>
चतुर्थञ्च पठेत्पश्चात् क्रमादेवं पठेत्पुनः ३३<br>
पूर्वं पूर्वं पदं मुक्त्वा संयुज्योत्तरमुत्तरम् <br>
एवमुच्चार्यते यस्तु क्रमाध्यायः स उच्यते  ३४<br>
क्रमे तावत्तथोच्चार्धे यदींग्यं पूर्विकं पदम् <br>
पठित्वा वेष्टनं तस्य पठेत्पश्चाद्यथा क्रमम्  ३५<br>
पूर्ववाक्यान्तगं यच्च परवाक्यादिकं तथा <br>
तयोर्नानुक्रमेत्तद्वदन्तमाद्यनुवाकयोः  ३६<br>
प्रग्रहानिंग्ययुक्तञ्च यदि स्यादादिमं पदम् <br>
अखण्डवेष्टनं तस्य वाक्यान्ते यदनिंग्यकम्  ३७<br>
पदे तु यद्यदित्यन्तं तन्नेत्यन्तं पठेत्क्रमे <br>
षणत्वटत्व विधिना सह नित्यमनुक्रमेत्  ३८<br>
आदन्तं यदुदात्तान्तं पूर्वं यद्युपसर्गतः <br>
तस्योर्ध्वेन त्रिक्रमः स्यान्नः परंषुपदं त्वधः  ३९<br>
पदत्रयमनुक्रम्य हित्वा चादि पदं पुनः <br>
मध्यमान्तिममुच्चार्य त्रिक्रमे क्रमशो वदेत्  ४०<br>
<a name="Chapter3">इति द्वितीयोऽध्यायः  </a><br>
जटालक्षणम्<br>
क्रमवत्पूर्वमुच्चार्य प्रतिलोमं पठेच्च तत् <br>
सन्धितश्च पुनः कुर्यात् क्रमपाठं पदद्वयम्  ४१<br>
एवं पाठक्रमो यस्तु सा जटेति प्रकीर्तिता <br>
अखण्डवेष्टनेंग्यादि यद्यदुक्तं क्रमे यथा  ४२<br>
तत्र तत्र तथा सर्वं जटायाञ्च पठेद्बुधः <br>
त्रिक्रमे त्रिपदस्यापि जटामुक्त्वा यथा विधि  ४३<br>
ततस्तत्र द्वितीयादि पदानां पूर्ववत्पठेत् <br>
तुल्यं पदद्वयं यत्र स्वरतो वर्णतोऽपि वा  ४४<br>
न पठेत्तु जटान्तत्र क्रममात्रं पठेत्सदा <br>
लोपालोपादयो ये च षत्वणत्वादयश्च ये  ४५<br>
जटायां लक्षणैरुक्तास्तान् पठेत्तु यथा विधि <br>
केवलवर्णक्रमलक्षणम्<br>
येऽत्र सांहिता वर्णाः समाम्नाताश्च शास्त्रतः  ४६<br>
तान्सर्वान्कारशब्दान्तान्वदेद्वर्णक्रमोक्तिषु <br>
अकारेण व्यवेत स्यात्कारशब्दो हलामिह  ४७<br>
अनुस्वारे च नासिक्ये जिह्वामूल्यविसर्गयोः <br>
उपद्ध्मानीय वर्णे च कारशब्दस्तु नेष्यते  ४८<br>
रस्यत्वेफस्त्रयाणाञ्च ह्रस्वो वर्णोत्तरो भवेत् <br>
स्वरात्कारपरादर्वाङ् न सन्धिर्वर्णपाठके  ४९<br>
तान्स दीर्घविसर्गांश्च वदेदुक्तिसमापने <br>
पूर्वं वर्णक्रमोक्तेस्तु तत्तावत्संहितां पठेत्  ५०<br>
यस्तु संहितया हीनाञ्छुष्कान्वर्णक्रमान्वदेत् <br>
निष्फलं स्याद्यथा भित्तिहीनं चित्र विलेखनम्  ५१<br>
येनावसीयते वाक्यं वर्णेनापि स्वरेण च <br>
तमेव वर्णपाठेषु प्रवदेन्न च सांहितम्  ५२<br>
एतेन विधिना विद्वान् क्रमाद्वर्णक्रमान् वदेत् <br>
द्वित्वप्रकरणम्<br>
अच्पूर्वं व्यञ्जनोर्ध्वं यत् व्यञ्जनं द्वित्वमाप्नुयात्  ५३<br>
स्पर्शश्च लवपूर्वो यो यत्तु रेफात्परञ्च तत् <br>
ह्रस्वपूर्वौ पदान्तस्थौ ङनौ द्वित्वं परेऽच्यपि  ५४<br>
योऽनुस्वारो यजुष्यत्र स स्यादर्धगकारयुक् <br>
यद्यात्माधः सरूर्ध्वे च शान्तिः शोर्ध्वेन गो भवेत्  ५५<br>
योगात्पूर्वमनुस्वारो ह्रस्वाद्यश्च परस्थितः <br>
स एव द्वित्वामाप्नोति तस्य स्यादेकमात्रता  ५६<br>
आगमप्रकरणम् <br>
व्यञ्जनं यन्निमित्तेन द्वित्वमाप्नोति तेन वै <br>
पूर्वागमः क्रमात्तत्र स्याद्द्वितीयचतुर्थयोः  ५७<br>
अखण्डे स्वरयोर्मध्ये यदि द्वित्वागमौ पदे <br>
लक्ष्यानुसारसंज्ञौ तौ भवेतां लक्षणैः पृथक्  ५८<br>
पाथ एषोऽतिधामाति भूते परमपूर्विकाः <br>
तथोपसर्गपूर्वाश्चागमञ्छखिभुजा इयुः  ५९<br>
प्रथमस्योष्मणि परे द्वितीयादेशकः पदे <br>
समे वर्णद्वयं भिन्ने                       ६०<br>
तैत्तिरीये शपूर्वस्य नस्य ञः स्यान्न काठके  <br>
<a name="Chapter4">इति तृतीयोऽध्यायः</a><br>
अभिनिधानप्रकरणम्<br>
अघोषादूष्मणः स्पर्शपराद्यत्र परस्थितः ६१<br>
प्रथमोऽभिनिधानः स्यात्तस्य स स्थान एव च  <br>
शसौ यत्रागमौ स्यातां प्रथमः परतो यदि  ६२<br>
न तत्राभिनिधानोक्तिः प्रथमं द्विर्वदेद्बुधः  <br>
केवलागमप्रकरणम्<br>
नीचा पूर्वस्तथोच्चोर्ध्वो दकारः केवलागमः ६३<br>
तथोत्तरे ङतोऽनन्त्यादागमौ स्तः कगौ क्रमात्  <br>
स्याद्यत्रानुत्तमात्स्पर्शादुत्तमः परतो यदि  ६४<br>
यमप्रकरणम्<br>
क्रमेण स्युर्यमास्तत्र नान्तस्था परतो यदि  <br>
स्पर्शो यद्यूष्मविकृतिर्न तत्र स्याद्यमागमः  ६५<br>
यत्र यस्माद्यमप्राप्तिस्तत्रोष्मा वर्त्तते यदि  <br>
यमनिषेधप्रकरणम्<br>
नैव तत्र यमावाप्तिरप्यूष्मा द्वित्वमाप्नुयात्  ६६<br>
यो पदान्ते पदान्ते वा प्रथमः स्यात्सषोत्तरे  <br>
स द्वितीयमवाप्नोति शोर्ध्वेऽनन्त्यः स चेत्तथा  ६७<br>
नादप्रकरणम्<br>
ह्रस्वात्परस्तु यो नादो भवत्यत्र द्विरूपवत्  <br>
तञ्च वर्णक्रमाध्याये सकृदेव वदेद्बुधः  ६८<br>
द्वित्वागमनिषेधप्रकरणम्<br>
प्राप्ते पूर्वागमद्वित्वलक्षणे यस्य वै हलः  <br>
द्वित्वं पूर्वागमो यस्तु निवर्त्तेत तदुच्यते  ६९<br>
द्विरूपन्नाप्नुयादूष्मा प्रथमोऽर्ध्वेऽच्परेऽपि वा  <br>
वकारश्च परे स्पर्शे विसर्गो रेफ एव च  ७०<br>
लकार ऊष्मणि स्पर्शे पर ईदैदधश्च यः  <br>
स वर्गीयानुत्तमोर्ध्वे स वर्णोर्ध्वे च हल्तथा ७१<br>
मस्पर्शयवलोर्ध्वश्चेत्तेषामेत्यनुनासिकम्<br>
दीर्घात्परोऽन्तगो वोर्ध्वे न द्विर्न्नो न व्यवृण्व्र च ७२<br>
परोऽपि ह्रस्वदीर्घाभ्यां न च द्वित्वं यहोत्तरे<br>
स्वरभक्तिविषयः<br>
आप्नुतो रलयोर्यस्मादूर्ध्वे सत्यच्परोष्मणि ७३<br>
ऋ लृ स्वरार्धा वा देशौ तस्मात्स्यात्स्वरभक्तिता<br>
चतुर्भिरेव साश्लिष्टा पादैरज्व्यञ्जनात्मिका ७४<br>
आद्यन्तौ तेषु पादेषु पादौ स्यातां स्वरात्मकौ<br>
स्थितौ मध्ये तु यौ पादौ तौ ज्ञेयौ व्यञ्जनात्मकौ ७५<br>
पादं द्वितीयं पादेन प्रथमे नैव योजयेत्<br>
तृतीयञ्च चतुर्थेन पादं पादेन योजयेत् ७६<br>
एवं तत्र क्रमात्पादौ द्वौ द्वौ तु विभजेत्पृथक्<br>
हलन्ता स्यात्पूर्वभागस्वरभक्तिस्तु संवृता ७७<br>
भक्तिरुत्तरभागा स्याद्विवृता च स्वरोदया<br>
पूर्वभागो हकारे स्याच्छषसेषूत्तरस्तथा ७८<br>
अत्वमित्वं तथोत्वञ्च भक्तेरूर्ध्वस्वरस्य च<br>
स्वरभक्तिसञ्ज्ञा  <br>
त्रयमेतदनुच्चार्य स्वरभक्तिं समुच्चरेत् ७९<br>
बर्हिः करेणु संज्ञा स्याद्योगे तु रहयोर्यदि<br>
सामल्हाकर्वणी ज्ञेया संयोगे लहकारयोः ८०<br>
वर्षं हंस पदा ज्ञेया योगे तु रषयोरपि<br>
शोत्तरे हरिणी रेफो दर्शः पर्शुरुदाहृतम् ८१<br>
सपरे यत्र रेफः स्याद्धस्तिनीबर्समित्यपि<br>
तस्य धूर्षदमित्यादौ सा स्वतन्त्रा प्रचक्षते ८२<br>
हारिता लशयोर्योगे शतवल्शमुदाहृतम्<br>
क्रमेणैवं सुविज्ञेयाः सप्तैता स्वरभक्तयः ८३<br>
<a name="Chapter5">इति चतुर्त्थोऽध्यायः</a><br>
विवृत्तिलक्षणम्  <br>
स्वरयोरुभयोः सन्धिर्विवृत्तिरिति कथ्यते<br>
अत्र सैव विवृत्तिस्तु व्यक्तिरित्यपि चोच्यते ८४<br>
वत्सानुसृतिराख्याता तथा वत्सानुसारिणी<br>
वैशेषिका पाकवती मध्यमा च पिपीलिका ८५<br>
तथा सवर्णदीर्घी चोभयदीर्घी तथा स्मृता<br>
इत्येवमष्टसंज्ञा स्युर्विवृत्तीनां तु भेदतः ८६<br>
ह्रस्वपूर्वा च या व्यक्तिस्तथैवोत्तरदीर्घिका<br>
सा वत्सानुसृतिः प्रोक्ता समात्रा कालतस्तथा ८७<br>
ह्रस्वात्पूर्वे विवृत्तिः स्यात् प्लुताददीर्घात्परा च या<br>
वत्सानुसारिणी सेयमेकमात्रेण संयुता ८८<br>
व्यक्तेराद्यन्तयोर्यस्याः दीर्घौ यद्यसवर्णकौ<br>
यदि मध्ये विसर्गः स्यात् तदभावोऽथवा यदि ८९<br>
सा तु वैशेषिकाख्या स्यात्साणुमात्रा च तत्र वै<br>
पूर्वे यत्रोत्तरे चैव ह्रस्वो यदि भवेत्तदा ९०<br>
पादोनमात्रिका तत्र सा च पाकवती स्मृता<br>
यस्याः स वर्णदीर्घौ स्त उभयत्रोच्चनीचकौ ९१<br>
विसर्गस्तत्र च स्वारः सन्धौ मात्रा च मध्यमा<br>
मध्यमा लक्षणे तत्र विसर्गो न भवेद्यदि ९२<br>
पिपीलिकेति विज्ञेया सा व्यक्तिः पादमात्रिका<br>
स वर्णदीर्घौ यद्यादावन्ते भिन्ने विसर्गकः ९३<br>
सवर्णदीर्घ्येकमात्रा न सन्धौ स्वरितो यदि<br>
तस्याः स वर्णदीर्घ्यास्तु संपूर्णे लक्षणे सति ९४<br>
विसर्गस्तत्र नोचेत्सा समात्रोभयदीर्घ्यथ<br>
विवृत्त्युदाहरणम्<br>
उदाह्रियन्ते वत्सानुसृत्यादिव्यक्तयः क्रमात् ९५<br>
वत्सानुसृतिसंज्ञा स्यात्त एनंभिस आयुरा<br>
वत्सानुसारिणी प्रोक्ता सेदग्ने अस्तु वा इयम् ९६<br>
वैशेषिका स्यात्ता एव कक्षीवां औशिजस्तथा<br>
सा तु पाकवती ज्ञेया प्रउगञ्च स इज्जने ९७<br>
व्यक्तिमध्यनासिक्यम्<br>
मध्यमाया आविविशुर्वेद्या आदन्यदित्यपि <br>
पिपीलिका तु ते एनं वा आरण्यमुदाहृतम् ९८<br>
स वर्णदीर्घी संयुक्ता आसन्नित्यादिदर्शनात्<br>
इयन्तूभयदीर्घी स्याद्वा आपस्ततथेत्यपि ९९<br>
नासिक्यो व्यक्तिमध्ये यः स भवेत्साणुमात्रिकः<br>
व्यक्तेश्च साणुमात्रत्वं नामपूर्वोक्तमेव हि १००<br>
रङ्गप्लुतप्रकरणम्<br>
यशोममोपहूता च सुश्लोका च सुमङ्गला<br>
एते रङ्गप्लुता ज्ञेयास्तथा यद्घ्रां इतीत्यपि १०१<br>
रङ्गप्लुते द्विमात्रं स्यादादौ व्याघ्ररुतोपमम्<br>
अनास्यं हृदयोत्पन्नं मन्द्रध्वनियुतं भवेत् १०२<br>
अथ मध्यमभागे स्यात्तृतीयो मूर्धसंभवः <br>
कांस्य घण्टा नादसमः स कम्पस्त्वेकमात्रिकः १०३<br>
अथान्त्यभागे नासिक्य रज्रद्वयविनिस्रुतः<br>
एकमात्रस्तुरीयांशः स तु काकळिको भवेत् १०४<br>
यथा सौराष्ट्रिका गोपी मधुरेण स्वरेण वै<br>
तक्रां इत्युच्चरेदुच्चैस्तथा रङ्गं समुच्चरेत् १०५<br>
रङ्गदीर्घप्रकरणम्  <br>
देवा उता इम्यमृवा अवस्वा अह काठके<br>
रङ्गदीर्घा इति प्रोक्तास्ते सपादत्रिमात्रिकाः १०६<br>
हृज्जातो मात्रिकस्तस्मिन् स्यात्सपादत्रिमात्रिके<br>
मूर्धजस्त्वर्धमात्रः स्यात् तच्छेषो मुखनासिकात् १०७<br>
<a name="Chapter6">इति पञ्चमोऽध्यायः</a><br>
स्वरितोदात्तकम्पविषयः<br>
नित्याभिनिहितक्षैप्रप्रश्लिष्टाः स्वरिता इमे<br>
सन्धौ तत्र प्रकंपन्ते यत्रोच्चस्वरितोदयाः १०८<br>
नीचं पूर्वस्वरस्यान्ते कुर्यात्स्यात्कंप एव सः<br>
ह्रस्वमप्यत्र कंपेऽस्मिन् यथा दीर्घं तमुच्चरेत् १०९<br>
स च कंपोऽत्र विज्ञेयः स्वार उच्च इति द्विधा<br>
स्वारकंपः संहितायामुच्चस्त्वारण्यके भवेत् ११०<br>
पुनश्च तत्र तौ कंपौ ह्रस्वदीर्घाविति स्मृतौ<br>
आदौ तु तस्य कंपस्य स्वारः सत्र्यणुमात्रिकः १११<br>
अन्त्यभागे तु निहतः पादमात्रः प्रकीर्त्तितः<br>
उदात्तश्च तथैवादौ त्रिपादाधिकमात्रिकः  ११२<br>
तस्यान्ते चानुदात्तः स्यादणुमात्रो भवेत्तथा<br>
सम्मेळने द्विमात्रः स्यात्तयोरेवं सुनिश्चितः  ११३<br>
वैकृतप्राकृतादि<br>
शषसेष्वच्परेष्वत्र  विसर्गो यत्र दृश्यते <br>
वैकृतत्वं प्राकृतत्वं क्रमात्स्याच्छ्लिष्ट एव हि  ११४<br>
हकारान्नणमा यत्र दृश्यन्ते परतस्तदा <br>
नासिक्यत्वोरस्यत्वादि<br>
नासिक्यत्वमुरस्यत्वं हस्य तत्र द्विरुच्यते  ११५<br>
विवृत्तिमध्ये यत्र स्याद्विसर्गः सोऽर्धमात्रिकः <br>
विरामश्चैकमात्रः स्यात्तस्याः संज्ञा यथा विधि  ११६<br>
प्राग्यद्यघोषवर्णाभ्यां विसर्गः कपवर्गयोः <br>
जिह्वामूलीयादि<br>
क्रमात्स जिह्वामूलीय उपध्मानीय उच्यते  ११७<br>
ककारः षवरो यत्र भवेत्तस्मिन् परे सति <br>
स्थितिसंधिः<br>
पूर्वस्थितो विसर्गः स्यात् स्थितिसन्धिरिति स्मृतः  ११८<br>
वर्णस्य स्वरहीनस्य नाम वाचकमुच्यते  <br>
वर्णक्रमस्याध्ययने न वदेदन्यसंज्ञिकाम्  ११९ <br>
योऽनुस्वारः केवलाख्यः स मध्यस्थो विधेरपि <br>
तत्परस्य तु योगादेर्न जातु द्वित्वमिष्यते  १२०<br>
प्रारंभकोंकारादि सन्धिनिषेधः <br>
आदौ प्रारम्भकोंकारे त्वकारः पादमात्रिकः <br>
स त्रिपादद्विमात्रः स्यादुकारोमस्तु मात्रिकः  १२१<br>
अध्यायान्तेऽनुवाकान्ते मकारस्त्वर्धमात्रिकः <br>
वर्णक्रमप्रपाठेषु स्वरात्कारपरादधः  १२२<br>
हरिःप्रणवमध्येऽपि सन्धिर्न स्यात्प्लुतेषु च   <br>
स्वरवर्णक्रमलक्षणम्<br>
शुद्धवर्णक्रमे तस्मिन्नुच्यमाने यथा क्रमम्  १२३<br>
तत्रोदात्तानुदात्तौ च प्रचयश्च त्रयस्वराः <br>
तथैव सप्त स्वरिताः स प्रयत्नाः स नामकाः  १२४<br>
दशैतांस्तत्र तत्रैव स्वरेभ्योर्वाक्प्रयोज्य च <br>
प्रवदेद्यदि नाम्नासौ स्वरवर्णक्रमो भवेत्  १२५<br>
उदात्तादीनां संज्ञा<br>
व्यञ्जनानामुदात्तादीन्वर्णोक्तौ न वदेत्स्वरान् <br>
तत्र तावदुदात्ताद्याः स्वरास्तन्नाम वाचकः  १२६<br>
प्रयत्नाश्च क्रमेणैव निरूप्यन्ते यथा विधि  <br>
उच्चैरुदात्तो नीचैस्तु निहतश्चानुदात्तकः  १२७<br>
स्वरितः स्यात्समाहारः स्वार इत्यपि चोच्यते <br>
परेषामनुदात्तानां स्वरितात्पदवर्त्तिनाम्  १२८<br>
संहितायान्तु प्रचय उदात्तः श्रुतिरिष्यते <br>
धृतप्रचयशब्दौ च पर्यायौ स्तः परस्परम्  १२९<br>
<a name="Chapter7">इति षष्ठोऽध्यायः </a><br>
सप्तस्वरितलक्षणम्<br>
स्वाराः सप्तविधा ज्ञेयास्तत्प्रयत्नाश्चतुर्विधाः <br>
क्षैप्रः प्राथमिक स्वारो द्वितीयो नित्यसंज्ञकः  १३०<br>
तृतीयः स्यात्प्रातिहतश्चतुर्थो नामतो द्विधा <br>
तत्राभिनिहतश्चैक इतरोऽभिहतः स्मृतः  १३१<br>
प्रश्लिष्टः पञ्चमः षष्ठो वृत्तः स्यात्पादवृत्तकः <br>
तैरोव्यञ्जनसंज्ञो यः स्वरितः सप्तमो भवेत्  १३२<br>
इवर्णोतोर्यवत्वे सत्युच्चयो स्वर्यते चयः <br>
स च क्षैप्राभिधस्वारस्त्र्यंबकं द्र्वन्न इत्यपि  १३३<br>
पदे स्थितेऽप्यपूर्वे वा नीचपूर्वे यवाक्षरम् <br>
स्वर्यते यत्र नित्यः स्यान्न्यञ्चंकुह्वा उदाहृतम्  १३४<br>
उच्चे नाना पदस्थेऽपि श्लिष्टेन स्वर्यते च यः <br>
स प्रातिहत एव स्यात्स इधा नः स तेजसम्  १३५<br>
नानापदे ह्युच्चपूर्वं नीचं यत्स्वर्यते यदि <br>
व्यक्तेरभावे भावेऽपि स प्रातिहत इष्यते  १३६<br>
तस्मिन्नकारलोपश्चेत्पृथग्भूतपदे तदा <br>
स्वारोऽभिनिहतो ज्ञेयः सोऽब्रवीत्तेऽब्रुवन्नपि  १३७<br>
उदात्तपूर्वे तस्मिन् स्यादूभावस्वर्यते यदि  <br>
प्रश्लिष्टाख्यः स सूद्गाता सून्नीयमिवयस्तथा  १३८<br>
यात्वखण्डपदे व्यक्तिः सा भवेदर्धमात्रिका <br>
यस्तस्याः परतस्वारः पादवृत्तः स कथ्यते  १३९<br>
मध्ये पदस्य या व्यक्तिस्तस्याञ्च स्वरितश्च यः <br>
स एव पादवृत्तः स्यात् प्रउगन्नान्यदिष्यते  १४०<br>
तिरस्तिर्यगिति प्रोक्तं हल्व्यञ्जनमिति स्मृतम् <br>
तेन व्यवेतो यः स्वारस्तैरोव्यञ्जनसंज्ञकः  १४१<br>
व्यञ्जनेन व्यवहितः पदे तूदात्तपूर्वकः <br>
स्वरितो यः स एव स्यात्तैरोव्यञ्जन उच्यते <br>
यः समानपदे स्वारः स्वर्यते ह्युच्चपूर्वकः <br>
स तैरोव्यञ्जनो ज्ञेय आपो वाचमुपायवः  १४२<br>
स्वरितानां प्रयत्नभेदः<br>
क्षैप्रे नित्ये प्रयत्नः स्यात्स्वारे दृढतरो भवेत् <br>
नीचपूर्वेऽभिनिहते प्रयत्नोति दृढस्मृतः  १४३<br>
उच्चपूर्वेऽप्यपूर्वे च प्रयत्नो दृढ इष्यते <br>
प्रश्लिष्टप्रातिहतयोः स वै मृदुतरः स्मृतः  १४४<br>
स तैरोव्यञ्जने पादवृत्ते चाल्पतरः स्मृतः <br>
एवं स्वरितभेदानां प्रयत्नानाञ्च भेदतः  १४५<br>
विवक्षया लक्षणानि तेषामुक्तानि शास्त्रतः <br>
एतत्सर्वं विदित्वैव स्वरवर्णक्रमं वदेत्  १४६<br>
मात्राकालवर्णक्रमलक्षणम्  <br>
अथातः संहिताध्याये लक्षणैरानुपूर्व्यशः  <br>
भवन्ति यद्यद्वर्णानां यद्यत्कालाः सुनिश्चिताः  १४७<br>
तत्र तत्र च ते सर्वे स्वरवर्णे यथा विधि  <br>
उदात्तादिस्वरेभ्योऽर्वाक् प्रयुज्यन्ते तथा यदि  १४८<br>
एवं पाठक्रमो यः स्यान्मात्रिका वर्ण उच्यते  <br>
<a name="Chapter8">इति सप्तमोऽध्यायः</a><br>
मात्राकाललक्षणम्<br>
मात्राणां कालनियमा उच्यन्ते हेतुभिः पृथक्  १४९<br>
ब्राह्मणी न कुलश्चाषो वायसश्च शिखी क्रमात्  <br>
अण्वर्धैकद्वित्रिमात्रान् ब्रुवते कालतः सुखम्  १५०<br>
इन्द्रियाविषयो योऽसावणुरित्युच्यते बुधैः  <br>
चतुर्भिरणुभिर्मात्रा परिमाणमिति स्मृतम्  १५१<br>
एकमात्रो भवेद्ध्रस्वो दीर्घः स्यात्तु द्विमात्रिकः  <br>
त्रिमात्रिकः प्लुतो ज्ञेयो ह्रस्वार्धं त्वर्धमात्रिकम्  १५२<br>
तत्र रङ्गप्लुतो यः स्याच्चातुर्मात्रः स कथ्यते  <br>
तं तु व्याघ्ररुतान्ते यो घण्टा नादोऽनुवर्त्तते  १५३<br>
मात्राकालोक्तिविवेकः<br>
संयुक्तं वाप्यसंयुक्तं व्यञ्जनं स स्वरं यदि  <br>
स्वरकालं वदेत्तत्र न पृथग्व्यञ्जनस्य तु  १५४<br>
सिधेऽप्यर्धाणुमात्रत्वे स स्वरे वा पृथग्घलि  <br>
तथापि न वदेत्तस्य कालं वर्णक्रमेषु वै  १५५<br>
हलस्त्ववसिता यत्र तत्रैषां काल इष्यते  <br>
अनुत्तमे त्वर्धमात्रो विरामस्थे विधीयते  १५६<br>
विरामस्थेषूत्तमेषु कालाधिक्यं प्रदृश्यते  <br>
पूर्वेऽनुनासिकं ह्रस्वाद्विमात्रं यत्तदुच्यते  १५७<br>
दीर्घात्प्लुताच्च तन्नादमेकमात्रमिति श्रुतिः  <br>
अवसाने विशेषो यमन्येषाञ्च न विद्यते  १५८<br>
संहितायान्तु तन्मात्रः पदकालेऽधिको भवेत्  <br>
ह्रस्वात्परोऽवसानस्थः पदाध्यायेऽनुनासिकः  १५९<br>
द्विमात्रो मात्रिकस्त्वन्यः संहितायां तथा खिलः  <br>
तत्तत्कालान्विदित्वैवं मात्रका वर्णमुच्चरेत्  १६०<br>
अङ्गवर्णक्रमलक्षणम्<br>
अङ्गवर्णे हलामादावङ्गं संज्ञाञ्च नाम च<br>
अचां संज्ञाञ्च मात्राञ्च स्वरन्नाम वदेत्क्रमात् १६१<br>
वर्णानामङ्गवर्णेऽस्मिन् सुव्यक्तञ्चाङ्गलक्षणम्<br>
पूर्वत्वेन परत्वेन विधिना वा सहोच्यते १६२<br>
राजतेऽसौ स्वयं यस्मात्तस्मात्तु स्वर उच्यते<br>
उपरिस्थाधिना तेन व्यंग्यं व्यञ्जनमुच्यते १६३<br>
अङ्गलक्षणम्<br>
न शक्यं केवलं स्थातुं व्यञ्जनं तु स्वरं विना<br>
सापेक्षं व्यञ्जनं नित्यं स्वरस्तु निरपेक्षकः १६४<br>
व्यञ्जनानि च सर्वाणि स्वराङ्गानि भवन्ति हि<br>
पराङ्गपूर्वाङ्गलक्षणम्<br>
भवेत्परस्वरस्याङ्गं व्यञ्जनं प्रायशोऽपि हि १६५<br>
तत्र पूर्वस्वराङ्गं स्यादवसाने स्थितञ्च यत्<br>
परा युक्तमनुस्वारो विसर्गो भक्तिरेव च १६६<br>
योगाद्यसंयुतो ङो नो रेफः स्यादृपरे सति  १६७<br>
पूर्वाङ्गं न भवेत्स्पर्श ऊष्मणो विकृतिर्यदि <br>
सा पराङ्गं भवत्येव या भक्तिः प्रचयात्परा  १६८<br>
धृते ह्यृकारे परतो रेफश्च स्यात्पराङ्गभाक् <br>
पराङ्गमसवर्णं स्यादन्तस्थाः परमेव यत्  १६९<br>
पराङ्गे चोष्मणि परे पराङ्गं स्पर्शको यमाः <br>
अङ्गवर्णक्रमोक्तिलक्षणम् <br>
पौर्वापर्यक्रमेणैव विदित्वाङ्गं प्रयोजयेत्  १७०<br>
हलान्तु पूर्वशब्दं वा परशब्दमथापि वा <br>
उक्त्वा ततोऽङ्गशब्दन्तु भूतशब्दोत्तरं क्रमात्  १७१<br>
हल्संज्ञकेति संज्ञाञ्च नामकारोत्तरं वदेत् <br>
अचामच्संज्ञकेत्युक्त्वा तन्मात्रांश्च ततः स्वरान्  १७२<br>
उदात्तादींस्ततो नामान्यानुपूर्व्येण संवदेत् <br>
संयोगो यत्र पूर्वाङ्गं स्यात्सवर्णात्मको यदि  १७३<br>
सकृदेव वदेत्तत्र पूर्वाङ्गादिपठेत्ततः <br>
योगो यत्रोभयाङ्गं स्याद्यद्येकव्यञ्जनात्मकः  १७४<br>
पौर्वापर्यक्रमात्तत्र पृथगङ्गं प्रयोजयेत् <br>
यद्यदुक्तं शुद्धवर्णे द्वित्वागमयमादिकम्  १७५<br>
अङ्गवर्णे तु तत्सर्वं तत्र तत्र वदेत्क्रमात् <br>
स्वरवर्णे स्वरा यद्वल्लक्षणैः प्रतिपादिताः  १७६<br>
मात्राश्च मात्रिका वर्णे यथा यत्र विनिश्चिताः <br>
तान्सर्वानङ्गवर्णोक्तौ तथा तत्र वदेत्सुधीः  १७७<br>
<a name="Chapter9">इत्यष्टमोऽध्यायः</a><br>
वर्णसारभूतवर्णक्रमनिर्वचनम्  <br>
सर्वेषामेव वर्णानां साराध्वन्यादयः स्मृताः <br>
ध्वनिस्थानादयो ये स्युस्ते धर्मा इति कीर्त्तिताः  १७८<br>
तैर्भूतो भूतशब्देन प्रापितार्थ इहोच्यते <br>
स तथोक्तश्च वर्णानां क्रमो वर्णक्रमः स च  १७९<br>
असौ वर्णक्रमश्चेति विग्रहो विशदी कृतः <br>
तस्मादयं वर्णसारभूतवर्णक्रमः स्मृतः  १८०<br>
वर्णधर्मक्रमः<br>
एकस्योच्चादियुक्तस्याप्यचः सव्यञ्जनस्य च <br>
धर्माः षड्विंशतिः प्रोक्ताः क इतीत्थमुदाहृतः  १८१<br>
लक्षणैः शब्द एवात्र ध्वनिरित्युच्यते तथा <br>
ध्वनिः प्राथमिको धर्मो द्वितीयस्थानमुच्यते  १८२<br>
तृतीयः करणं विद्यात्प्रयत्नः स्यात्तुरीयकः <br>
देवता पञ्चमो ज्ञेयः षष्ठो जातिरिहोच्यते  १८३<br>
अङ्गं तु सप्तमः प्रोक्तो वर्णसंज्ञाष्टमो भवेत् <br>
एते धर्माः क्रमेणैव विधीयन्ते हलामिह  १८४<br>
अचान्धर्माष्टकेऽप्यस्मिन्नुच्यमाने सति क्रमात् <br>
मात्राकालश्च वक्तव्यो मध्ये देवप्रयत्नयोः  १८५<br>
स्वराणान्निहतादीनां दश धर्माः समीरिताः <br>
तत्रादौ देवता ज्ञेया ततो जातिस्ततो गुणः  १८६<br>
ततो रेखा दर्शनं स्यादङ्गावस्था त्रयं पुनः <br>
ततः षड्जादिहेतुः स्यादुत्पत्तिस्थानकं ततः  १८७<br>
तत्संज्ञा च ततश्चैतान्दशधर्मान्वदेत्क्रमात् <br>
केवलस्वरमात्राङ्गवर्णेषु चतृषूदिताः  १८८<br>
ये ये धर्माश्च तान्सर्वान् प्रयुज्यास्मिन् क्रमात्पठेत् <br>
यो धर्मः पञ्चमत्वेन स्यादचां वर्णसारके  १८९<br>
<a name="Chapter10">इति नवमोऽध्यायः</a><br>
अनुस्वरभक्तिकम्पविषयः<br>
स्वरभक्त्यंशभूतानामचां  स्यात्सप्तमो हि सः <br>
अनुस्वारस्य भक्तीनामंशभूताज्झलामपि  १९०<br>
धर्मान्यथावद्ध्वन्यादीन्वर्णसारे वदेत्सदा <br>
अनुस्वारस्य वर्णेऽस्मिन्नङ्गात्पूर्वं तु मात्रिकाम्  १९१<br>
अप्यनुस्वारभक्त्यंशे व्यङ्गान्धर्मान् क्रमाद्वदेत् <br>
कंपे तद्धेतुकस्वारधर्मानादौ पठेत्तदा  १९२<br>
तस्मादुत्पन्नकंपस्य य आद्यंशश्च तस्य तु <br>
त्रिपादाधिकमात्रस्य धर्मान्स्वारस्य नोच्चरेत्  १९३<br>
तदन्त्यांशस्य नीचस्य ब्रूयाद्धर्मान्यथा विधि <br>
शुद्धवर्णो यथा तत्र तथैवात्रापि योजयेत्  १९४<br>
रङ्गप्लुतविषयः<br>
रङ्गप्लुते त्ववर्णोच्च प्लुतानामानुपूर्व्यशः <br>
वदेद्धर्मान्वर्णसारे तदन्ते वर्णसंज्ञकाम्  १९५<br>
सर्वत्राभिनिधानाख्यो यस्तस्याङ्गं तथैव च <br>
वर्णसंज्ञामपि ब्रूयान्नान्यधर्मान् पठेत्सदा  १९६<br>
न ध्वन्यादीन्यमे ब्रुयान्न स्थानाङ्गं निषिध्यते <br>
शब्दोत्पत्तिप्रकरणम्<br>
अथात्र सर्ववर्णानां याजुषाणां विशेषतः  १९७<br>
उच्चारणप्रसिद्ध्यर्थं शब्दस्योत्पत्तिरुच्यते <br>
नित्यः कार्य इति द्वेधा शब्दः सामान्यतो भवेत्  १९८<br>
नित्यो व्यक्तो विभुः शब्दो यो ब्रह्मव्यपदेशभाक् <br>
तस्माद्व्यक्तः कार्यशब्दः कार्यादुत्पद्यते श्रुतिः  १९९<br>
श्रुतेन्नादस्ततो नाळी नाळ्या उच्चावचस्वराः <br>
ध्वनिनिरूपणप्रकरणे शरीरान्तर्गतजाठराग्निस्थितिः<br>
एते क्रमात्प्रजायन्ते शब्दोच्चारणमात्रतः  २००<br>
मिथो पृथक्त्वमेतेषां दीप्तत्प्रभयोरिव <br>
भवन्ति नादप्रमुखा वर्णोच्चारणहेतवः  २०१<br>
उपनाभ्युदये सूक्ष्मधमनी घटिबन्धनम्<br>
आधारं सर्वधातूनामिन्द्रियाणां भवत्यपि  २०२<br>
तत्प्रत्यगाढकस्थूलाप्यर्धाङ्गुलिसमुच्छृता<br>
निश्चला सततं दीप्ता ज्वालावह्नेस्तु जाठरी  २०३<br>
पराणुसूक्ष्मावरणा धमनी तत्परिस्थिता<br>
<a name="Chapter11">इति दशमोऽध्यायः</a><br>
प्राणादीनां पञ्चानां वायूनां स्थानस्थित्यादिकञ्च<br>
वायुना पूरिता वृत्ता द्रुतं सञ्चरतानिशम् २०४<br>
प्राणोदानापानसमा हृत् कण्ठगुदनाभिषु<br>
चत्वारः संस्थिता देहे व्यानः सर्वाङ्गसंश्रितः २०५<br>
एते पञ्चांशकास्तत्र स्थित्वैवांशैस्त्रिभिस्त्रिभिः<br>
द्वाभ्यान्द्वाभ्यां शरीरेऽस्मिन् स्वस्व चेष्टां प्रकुर्वते २०६<br>
समःसुषिरचक्रस्थस्तौदम्बर्हिषमावति<br>
नाडीलताश्रितो पानः शिक्यमूले त्रिकोपरि २०७<br>
विभज्योच्चारशमलौ पुरः पश्चात् क्षिपत्यधः<br>
सर्वनाडीः समाश्रित्य व्यानः सर्वत्र सञ्चरन् २०८<br>
सदा वितनुते सर्वं न मनोन्नमनादिकम्<br>
उदानो गळवर्त्मस्थो व्यानदत्तं रसादिकम् २०९<br>
आजिह्वामूलमुत्प्लुत्य गृहीत्वान्तः क्षिपत्यधः<br>
हृत्पद्मकोशपृष्ठस्थे नडीनाळनिरन्तरे २१०<br>
स्थित्वा स्थाने बलीप्राणो ह्रासैर्विकसनैरपि<br>
यथा क्रमं स्वयं दत्ते भुक्तिमुक्त्योः सृतिं पराम् २११<br>
तेषां स्थूलसूक्ष्मरूपचेष्टा विशेषः<br>
प्राणादीनामिमाञ्चेष्टा स्थूलाः सूक्ष्मा तु कथ्यते<br>
प्राणे हृदिस्थस्वांशेन कण्ठस्थोदानमंशतः २१२<br>
अन्तराकर्षतिबहिस्तदंशोस्यांशकं क्रमात् <br>
उभाभ्यां श्वासरूपाभ्यामंशाभ्यां धार्यते वपुः २१३<br>
विवक्षुणात्मनानुन्नम्मनोरुध्वागळानिलम् <br>
स हतेन पतित्वाग्नौ जाठरे तत्समुत्थया २१४<br>
ज्वालया भेदयत्याशु समानावरणं ततः <br>
भिन्ना वृतौ समे कण्ठवायुना मनसा सह २१५<br>
कण्ठोरोमध्यदेशस्थे प्राणोंऽशं स्वन्नियच्छति <br>
श्रुत्यादिः प्रकृतिः कार्यो नित्याच्छब्दोऽत्र जायते २१६<br>
स्थानं कण्ठोरसोर्मध्यं करणं तु समोऽनिलः<br>
मनः प्रयोगो यत्नोऽस्य स्याच्छब्दोत्पत्तिरीदृशी २१७<br>
इत्थमुच्चार्यमाणेषु शब्देषु श्वासरोधिषु<br>
तदर्थं सममच्छिन्नमाकृष्योदानसंयुते २१८<br>
मनस्य भ्युत्थिते तस्मिन्नैश्चेष्ट्यं सोढुमक्षमः<br>
सममध्ये पुनः प्राणः स्वांशेनैव पतत्यसौ २१९<br>
तस्माद्विच्छिद्यते तत्र प्राणसंघट्टनात्समः<br>
छिन्नधारो भवत्याशु स्वस्थानान्तर्गतश्च सः २२०<br>
सद्यस्तत्त्वक्तिरोधत्ते प्राणोदानौ तु पूर्ववत्<br>
विचेष्टे ते तदा ताभ्यां महाञ्छ्वासः प्रजायते २२१<br>
भूयो मनः प्रयोगेन शब्दः संपद्यते तथा<br>
कण्ठाकाशगतः कार्यः शब्द एव ध्वनिः स्मृतः २२२<br>
ध्वनिभेदाः तजजातवर्णाः<br>
नादश्वासो हकारश्चेत्येवं त्रेधा ध्वनिर्भवेत्<br>
कण्ठे तु संवृते नादश्वासः स्याद्विवृते सति २२३<br>
मध्यस्थे तु हकारः स्याद्वर्णप्रकृतयश्च ताः<br>
नादजा स्वरघोषा स्युर्हचतुर्था हकारजाः २२४<br>
अघोषाश्वासजास्तत्र श्वासो द्वेधाल्पको महान्<br>
प्रथमाश्च तदन्ये च वर्णा अल्पमहद्भवाः २२५<br>
वर्णानां स्थानकरणविवेकलक्षणम्  <br>
अचां स्थानमुपश्लेषो यत्रान्याङ्गस्य तन्यते<br>
तदङ्गं करणं स्थानसमीपे नीयते च यत् २२६<br>
यदङ्गं स्पृश्यतेऽङ्गेन हलां स्थानं तदिष्यते<br>
अङ्गेन स्पृश्यते स्थानं येन तत्करणं हलाम् २२७<br>
संहिता यामचो नित्यं यत्रा व्यञ्जनपूर्वकाः<br>
भवन्ति तेषां स्थानोक्तौ पूर्वं कण्ठेति संवदेत् २२८<br>
अकारोच्चारणे चोष्ठौ हनूनात्युपसंहृतौ<br>
कार्यौ तु दीर्घप्लुतयोर्न चातिविवृता इमे २२९<br>
उपश्लेष्यमिवर्णोक्तौ जिह्वामध्यन्तु तालुनि<br>
ओष्ठावुवर्णे दीर्घौ स्त उपश्लेषयुतौ तथा २३०<br>
पृथगोष्ठोपसंहारो नार्धमात्रान्तरे भवेत्<br>
एकमात्रोऽन्तरत्वस्य स्यात्तु सर्वत्र संभवे २३१<br>
ऋवर्णे लृतिच स्यातामोष्ठौ नात्युपसंहृतौ<br>
हनू अत्युपसंहार्ये जिह्वाग्रं बर्स्वके भवेत् २३२<br>
एकारे व्यञ्जने जिह्वा प्रान्तावीषद्युतोष्ठकौ<br>
करणं तालु तु स्थानमतिश्लिष्टहनूर्ध्वयुक् २३३<br>
सव्यञ्जनेऽस्मिन् करणमीषच्छ्लिष्टोष्ठयुग्भवेत्<br>
जिह्वामध्यं स्थानमतिश्लेषवद्धनुतालुकम् २३४<br>
हनू अनतिविश्लेषे ओष्ठौ चात्युपसंहृतौ<br>
दीर्घौ च भवतस्तत्र त्वोकारोच्चारणे सति २३५<br>
अणुस्त्वादा वदेदोतोरन्त्ये सत्र्यणुकस्त्विदुत् <br>
ऐकारौकारयोरादावकारस्त्वर्धमात्रिकः २३६<br>
इवर्णोवर्णयोः शेषौ स्यातामध्यर्धमात्रिकौ<br>
ऐकारौकारावयवेष्वदिदुत्सु यथा क्रमम् २३७<br>
अदिदुत्स्थानकरणप्रयत्ना एव नान्यथा<br>
एदोतोरदिदुत् स्वल्पोऽप्यत्र न श्रूयते पृथक् २३८<br>
नातोस्ति तेषान्धर्मोऽस्य किन्त्वेत्वन्त्वोत्वमेव हि<br>
ऐदौ तोराद्यकारस्य करणी भवदोष्ठकः २३९<br>
संवृताख्य इति प्राहुर्वर्णक्रमविचक्षणाः<br>
उच्चारणे कवर्गस्य हनूमूलं स्पृशेद्बुधः २४०<br>
जिह्वामूलेन चोरुक्तौ जिह्वामध्येन तालु च<br>
जिह्वाग्रेण टवर्गे तु प्रतिवेष्ट्य शिरः स्पृशेत् २४१<br>
जिह्वाग्रतस्तवर्गे च दन्तमूलेष्वधस्तथा<br>
अथ रेणोत्तरोष्ठन्तु पवर्गोच्चारणे स्पृशेत् २४२<br>
जिह्वामध्यस्य पार्श्वाभ्यां तालुयोच्चारणे स्पृशेत्<br>
जिह्वाञ्चलस्य मध्येन दन्तमूलोपरिक्रमात् २४३<br>
आसन्नमत्यासन्नञ्च प्रदेशं रलयोः स्पृशेत्<br>
अधरोष्ठाग्रभागेन बाह्येनोर्ध्वं तदस्पृशेत् २४४<br>
ओष्ठ्य स्वरान्तरस्थेव तद्भिन्ने त्वान्तरेण चेत्<br>
जिह्वामूलीय पूर्वाणां हभिन्नानां तथोष्मणाम् २४५<br>
कवर्गादिषु यत्स्थानं तदेव स्युर्यथा क्रमम्<br>
कारणानां तु यत्तेषां मध्यं तु विवृतं भवेत् २४६<br>
विसर्गस्य च हस्य स्यात्स्थानञ्च करणं गळः<br>
उरो हस्योत्तमान्तस्था परत्वे स्यात्तु तद्वयम् २४७<br>
वर्गान्त्यानासिकामात्रः स्थानकाहात्परे परे<br>
मुखावयवनासिक्या नासिकानस्विका सतः २४८<br>
इति स्थानकरणविवेकप्रकरणम्  <br>
<a name="Chapter12">इत्येकादशोऽध्यायः</a><br>
वर्णानां प्रयत्नभेदाः  <br>
प्रयत्नाः पञ्चधा ज्ञेयाः वर्णानां संवृतादयः <br>
संवृतो विवृतस्पृष्ट ईषत्स्पृष्टोऽतिपूर्वकः  २४९<br>
संवृतो कारमात्रस्य प्रयत्नः परिकीर्त्तितः <br>
प्रयत्नो विवृतोऽन्येषां स्वराणामूष्मणामपि  २५०<br>
स्पर्शेषु स्पष्टतान्तस्थास्वीषत्स्पृष्टत्वमीरितम् <br>
द्वितीयाश्च चतुर्थाश्चाप्यतिस्पृष्टप्रयत्नजाः  २५१<br>
अतिस्पृष्टे चतुर्थानां न्यूनत्वं किंचिदिष्यते <br>
वर्णानां स्वरानां च देवताजातिनिरूपणम्<br>
देवता वेदवर्णानां वाय्वग्निक्ष्मेन्दुभानवः<br>
यशकारा वेदवर्णौ प्रथमा वायुदेवकाः २५२<br>
आग्नेया ऐदिवर्णौ च द्वितीयाश्च रषावपि<br>
उवर्ण ओत्तृतीयाश्च सलौ स्युर्भूमिदेवकाः <br>
ऋवर्ण औच्चतुर्थाश्च वहौ चान्द्रमसा स्मृताः<br>
लृकारोत्तमशाः सौर्यानेतरेषां तु देवताः २५३ <br>
वर्गप्रथमवर्णाश्च स्वरा स्युर्ब्रह्मजातयः <br>
क्षात्रा द्वित्रितुरीया स्युर्वर्गोऽन्तस्थोत्तमा अपि  २५४<br>
शूद्रा ऊष्मविसर्गानुस्वारा स्युरिति निश्चिताः <br>
<a name="Chapter13">इति द्वादशोऽध्यायः</a><br>
वर्णसंज्ञा<br>
अचः स्वरा व्यञ्जनानि स्पर्शान्तस्थोष्मणो हलः  २५५<br>
अघोषघोषवद्वर्गप्रथमाद्युत्तमादयः  <br>
ह्रस्वदीर्घप्लुता भक्तिकंपरङ्गप्लुता यमः  २५६<br>
विसर्गजिह्वामूलीयोपध्मानीयादयस्तथा  <br>
अनुस्वरादयश्चैते वर्णसंज्ञा इति स्मृताः   २५७<br>
उदात्तादीनां देवता जातिगुणलक्षणम्<br>
सूर्याग्निचन्द्रवसुधाश्चत्वारश्च क्रमादिह<br>
धृतानुदात्तस्वारोच्चस्वराणां देवता स्मृताः २५८<br>
उच्चनीचस्वारधृता स्वराश्चत्वार एव च<br>
ब्रह्मक्षत्रियविच्छूद्रा आसन् जात्या क्रमादिह  २५९<br>
सात्विकः स्याद्गुणेनोच्चस्वरितो राजसः स्मृतः<br>
द्वौ तामसगुणौ स्यातामनुदात्तधृतावपि २६०<br>
हस्तस्वरविन्यासलक्षणम्<br>
यः स्वरन्यासकृद्विद्वान् स आसीनस्त्वतन्द्रितः<br>
कृत्वा गोकर्णवद्धस्तं दक्षिणं दक्षजानुनि २६१<br>
क्रमात्स्वरेषु हस्ते च मनोदृष्टिन्निवेश्य च<br>
यथा शास्त्रं स्वरन्या समङ्गुष्ठाग्रेण विन्यसेत् २६२<br>
तदा यद्यागतः पूज्यो गुरुर्वा देवतापि वा<br>
प्रणम्याथ न्यसेत्तिष्ठन् कृत्वा नाभिसमं करम् २६३<br>
यदि तैरभ्यनुज्ञातः सोऽभ्यासकरणे सति<br>
आसीन एव कुर्वीत स्वरन्यासं यथा विधि २६४<br>
उदात्तन्निर्दिशेन्न्यासे तर्जनीमध्यपर्वणि<br>
नीचं कनिष्ठिकादौ च मध्यमामध्यमे धृतम् २६५<br>
स्वारञ्चानामिकान्त्ये तु सर्वत्रैवं विनिर्दिशेत् <br>
यः स्वरः स्यात्पृथग्भक्ते  स्वरे खास्थानमाप्नुयात् २६६<br>
स्याद्यत्रोच्च इव स्वारः स्यात्तदूर्ध्वस्थितश्च यः<br>
क्रमादनामिकायास्तौ विन्यसेन्मध्यमान्त्ययोः २६७<br>
आद्यन्त्यांशौ स्वारकंपे यौ स्यातां स्वारनीचकौ<br>
अनामिकान्त्यादिमयोस्तौ न्यसेद्वावपि क्रमात् २६८<br>
ततश्चोदात्तकंपे तु यावुच्चनीहतौ च तौ <br>
मध्याद्ययोः प्रदेशिन्याः क्रमात्सन्निर्दिशेदपि २६९<br>
स्वरविन्यासफलम्<br>
विरामे व्यञ्जनं यत्तदुच्चारणवशात्क्वचित्<br>
स्वरान्तरश्रुतिं सम्यक्स्वतन्त्रमिव चाप्नुयात् २७०<br>
तथापि तस्य विन्यासे पृथक्स्थानं न निर्दिशेत्<br>
य एवं स्वरवर्णार्थाञ्छास्त्रदृष्ट्यानुचिन्तयन् २७१<br>
स्वरन्यासक्रमेणैव सह वेदमिमं पठेत्<br>
स पूतः सर्ववेदैश्च परं ब्रह्माभिगच्छति २७२<br>
अङ्गाद्यवस्था<br>
गात्रदैर्घ्यं ध्वनेर्दार्ढ्यं कण्ठाकाशाणुता तथा<br>
तिस्रोऽवस्था इमाः शब्दमुच्चैः कुर्वन्ति तत्र तु २७३<br>
ह्रस्वताया च देहस्य मृदुता च ध्वनेश्च या <br>
महत्ताकण्ठखस्यैताः नीचैः कुर्वन्ति शब्दकम् २७४<br>
षड्जादिस्वरनिरूपणम्<br>
नीचात् षड्जर्षभौ जातावुच्चाद्गान्धारमध्यमौ<br>
निषादः पञ्चमश्चैव धैवतश्च त्रयस्वराः २७५<br>
स्वरितप्रभवास्तेषां पुनस्तत्कारणक्रमः<br>
नित्याभिनिहतक्षैप्रा निषादस्वरहेतवः २७६<br>
हतश्लिष्टावुभौ स्यातां पञ्चमस्वरहेतुकौ<br>
तैरोव्यञ्जनवृत्ताभ्यां जायते धैवतस्वरः २७७<br>
दीर्घह्रस्वानुदात्ताभ्यां जातौ षड्जर्षभावुभौ<br>
उदात्तप्रचयाभ्यान्तु गान्धारो मध्यमस्तथा २७८<br>
रौतिक्वणत्यजा क्रौञ्चो गान्धारं मध्यमं क्रमात्<br>
केकारुतसमः षड्ज उक्षारौ त्यृषभस्वरम् २७९<br>
निषादं बृंहते कुम्भी पिकः कूजति पञ्चमम्<br>
हयहेषा तुल्यरूपं संविद्याद्धैवतस्वरम् २८०<br>
<a name="Chapter14">इति त्रयोदशोऽध्यायः</a><br>
उदात्तादिस्वरोत्पत्तिस्थानम्<br>
अनुदात्तो हृदि ज्ञेयो मूर्द्ध्न्युदात्त उदाहृतः<br>
स्वरितः कर्णमूलीयः सर्वाङ्गे प्रचयः स्मृतः २८१<br>
वेदाद्ध्ययनफलम्<br>
अङ्गमात्रादयो धर्माः पूर्वमेवोदिताश्च ये<br>
तान्सर्वान्वर्णसारेऽस्मिन् तत्र तत्र प्रयोजयेत् २८२ <br>
एवं स लक्षणं वेदं योऽधीते ध्यापयत्यपि<br>
न तत्कल्प सहस्रैश्च गदितुं शक्यते फलम् २८३<br>
वेदमहिमा<br>
वेद एव परो धर्मो वेद एव परं तपः <br>
वेद एव परं ब्रह्म सर्वं वेदमयञ्जगत् २८४<br>
तस्माच्छ्रेयः परं प्राप्तुं विधिनैव गुरोर्मुखात्<br>
अध्येतव्योऽखिलैर्विप्रैरेषधर्मः सनातनः २८५<br>
अध्ययनरहितदोषः<br>
धर्मेण य इमां ब्राह्मीं विद्यां शिष्याय बोधयेत्<br>
नन्दन्ति देवताः सर्वे तं विप्रं नाविशेद्भयम् २८६<br>
यो हित्वा ब्राह्मणो वेदानन्यग्रन्थे प्रवर्त्तते<br>
ब्रह्मत्यागी सविज्ञेयः कर्म शूद्र इति स्मृतः २८७<br>
वेदहीनस्य विप्रस्य सर्वशास्त्रप्रगल्भता<br>
वस्त्रहीनस्य देहस्य सर्वभूषणता यथा २८८<br>
योनिराकृतिना विप्रः स जग्धिं कुरुते यदा <br>
स विप्रस्तु तदाप्नोति सुरापानफलं ध्रुवम् २८९<br>
तदा निराकृतिः सो यं लभते पावनं परम्<br>
तस्मान्निराकृतेः पापं न कुर्यात्पङ्क्तिभोजनम् २९०<br>
निराकृतिः अध्ययनरहित इत्यर्त्थः<br>
वेदांश्च श्रोत्रियं ब्रह्म ये के दूष्यन्ति मानवाः  २९१<br>
ते घोरं नरकं प्राप्य जायन्ते भुवि सूकराः<br>
साङ्गवेदाद्ध्ययनफलम्<br>
वेदरूपविलसत्परात्परं ये पठन्ति विधिना द्विजोत्तमाः २९२<br>
ते त्रिवर्गमिह चानुभूय तच्छाश्वतं पदमवाप्नुयुः परम् २९३<br>
इति चतुर्दशोऽध्यायः<br>
&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp इत्यात्रेयशिक्षामूलं संपूर्णम्<br>


</p>

 
</div>

 
 


</div>


</div>

</div>
</div>
<script src="javascript/mobile_custom.js"></script>
</body>


</html>
