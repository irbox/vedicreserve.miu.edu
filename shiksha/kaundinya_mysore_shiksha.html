<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Kaundinya Shiksha (Mysore) </title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height: 6945px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">

शिक्षा (Śhikṣhā) >कौण्डिन्यशिक्षा <font color="#0755b5"> Kauṇḍinya Śhikṣhā (Mysore) </FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<div style=" margin-left:150px; margin-right: -100px; padding-left: -100px; padding-right: -50px;"> </div>


<span class="verses">



<li id="chapterbuttons"class>
<a href="#verse1">Verses: 1-25 </a></li>

<li id="chapterbuttons"class>
<a href="#verse26"> 26-50 </a></li>

<li id="chapterbuttons"class>
<a href="#verse51"> 51-75 </a></li>

<li id="chapterbuttons"class>
<a href="#verse76"> 76-86 </a></li>


</ul>

</span>
<div id="border1"> </div>


</div>

<br><div id="vedictext">
<h3><a name="verse1">कौण्डिन्य शिक्षा</a> </h3>

<p> 

 
एकश्रुतिं क्वचिद्विंद्यात्क्वचिच्च विहितं स्वरम्<br>
स्वरभक्तिस्स्वतन्त्रा च व्यञ्जनस्याङ्गमन्यथा १<br>
वर्णोऽन्यो वा स्वरोऽन्यो वा पञ्च प्रश्नेषु दृश्यते<br>
आरण्यादौ द्वयोश्चान्ते त्रिषु चैवं विधीयते २<br>
विधिनोक्तं नातिक्राये न चाव्यक्तं समुच्चरेत्<br>
अतिव्यक्तं न वक्तव्यं विद्वद्भिस्त्रयमुच्यते ३<br>
एवं वेदे कदाचित्त्वं तद्वृत्ताश्चैव तद्भवेत्<br>
सवर्णा नित्य इत्याहू श्रुतिरेकः स उच्यते ४<br>
करेणुः कर्विणी चैव हरिणी हारितेति च<br>
हंसपदेति विज्ञेया पंचैता स्वरभक्तयः ५<br>
करेणुं रहयोर्विन्द्यात्कर्विणीं लहकारयोः<br>
हरिणीं रशसानां च हारितां लशकारयोः ६<br>
या तु हंसपदानामा सा तु रेफषकारयोः<br>
रेफस्य तृटिमात्रं स्यादृकारस्त्वर्धमात्रकः ७<br>
लकारः सा च मात्रेण लृकारेण पुनः पुनः<br>
हरिणी ध्यर्धमात्रं स्याद्धारिता द्विपदाधिकः ८<br>
हंसपादा त्रिमात्रा स्यान्मात्राधिक्यं तु वा भवेत् <br>
स्वाराद्ध्रस्वात्परे भक्ते द्रुतत्वं च विधीयते ९<br>
तस्य मात्रा भवेदेकं विरामो वा विवृत्तिषु<br>
शिक्षा च प्रातिशाख्यं च विरुद्धा तु यदा तदा १०<br>
शिक्षातिदुर्बले त्याहु यथा सिंहमृगौ तथा <br>
ओष्ठ्ययो स्वरयोर्मध्ये व्यञ्जनं यदि दृश्यते ११<br>
पृथग्भावस्तु कर्तव्य एकं तद्व्यञ्जनं न चेत्<br>
विवृत्तिर्वा विरामो वा स्वरभक्तिस्तथापि च १२<br>
अनुस्वारोऽपि दृष्टश्चेत्पूर्वोक्तो नात्र संशयः <br>
बहवश्च तयोर्मध्ये दृश्यंते चेत्पृथक्पृथक् १३<br>
परो धरस्तु कर्तव्यो पकारे चाधरस्य च<br>
ओष्ठ्यस्वरेषु कार्येषु प्रथमेनाक्षरद्वये १४<br>
परयोरोष्ठ्ययोश्चैव कार्यं न स्यात्कथं चन<br>
ओष्ठ्ययोस्स्वरयोर्मध्ये दृश्यते च तयोर्यदि १५<br>
पृथग्भावस्तयोर्न स्यात् तृटि मात्रस्तयोर्भवेत्<br>
ओष्ठ्ययोस्स्वरयोर्मध्ये पकारो यत्र दृश्यते १६<br>
पृथग्भावस्तयोर्न स्याद्भिन्नरूपौ स्वरौ यदि <br>
आद्यंतयोस्सवर्गश्चेत् प्रयत्नस्तत्र इष्यते १७<br>
अवसाने स विज्ञेयः संहितायां तु चेत्तथा <br>
आकारान्तमुदात्तान्तमाङ्परं यत्र दृश्यते १८<br>
त्रिक्रमं तं विजानीयान्मोषूण ऊषुणस्तथा<br>
नकारान्तं पदं पूर्वं हकारः परतो यदि १९<br>
न हकारकयोर्मध्ये तत्र वर्णमसंयुतम्<br>
नकारस्य पकारस्य संयोगस्वरितो यदि २०<br>
तदा संयुक्त एव स्यादसंयुक्तस्तदन्यथा<br>
मात्रं द्विमात्रोऽनुस्वारो द्विमात्रान्मात्र एव तु २१<br>
मात्रिकादपि संयोगे मात्रिकस्तु द्विरूपवत्<br>
अनुस्वारस्य यो मात्रसंहिता काल एव तु २२<br>
पदमध्ये द्विमात्रस्य देकमात्रं द्विरूपवत्<br>
अनुनासिककालस्य विशेषेण विधीयते २३<br>
संहितायां च तन्मात्रः पदकालेऽधिको भवेत्<br>
दीर्घात्प्लुताच्च मात्रं स्यादेकमात्रं द्विमात्रकम् २४<br>
अवसाने विशेषो यमन्येषां च न विद्यते<br>
तेन शब्दात्परापृक्तः प्राप्तं न प्राप्यते कठे २५<br>
<a name="verse26">हकारे फलभक्तिस्तु तैत्तिरीये तु पठ्यते</a><br>
ऊष्मणा पृक्तसंयोगे निषेधस्तत्र नेष्यते २६<br>
आदेशाद्भक्तिरेव स्यात्पूर्वाङ्गत्वं विधीयते<br>
ऋकारश्च ऌकारश्च पृक्तमित्यभिधीयते २७<br>
वेदपाठे सविज्ञेयो वेदसंबंधिनौ न चेत्<br>
हृदयादुत्थितं रङ्गं कांस्य ध्वनि समं स्मृतम् २८<br>
द्विमात्रं च त्रिमात्रं च प्राप्नूयात्सानुनासिकम्<br>
वर्गान्तं शषसैस्सार्थमन्तस्थाभिश्च संयुतम् २९<br>
दृष्ट्वा यमा निवर्तन्ते अत्यन्तं सूक्ष्ममुच्यते <br>
कामो मन्युस्तथा पापं त्रिषु पूर्वेषु तत्त्वतः ३०<br>
स्वरभक्तिं विजानीयादिकारो नास्त्यसंशयः<br>
अन्तस्थाद्युदये पूर्वः पञ्चमस्तु द्विरुच्यते ३१ <br>
इतरादौ पदेरत्र स च नेति स्मृतो बुधैः<br>
स्वरितोदात्तयोश्चैव स्वारपृक्त तयोस्तथा ३२<br>
प्रचयादनुदात्तस्य तेषां कार्यं तु कथ्यते<br>
पूर्वं तीव्रतरं चायुस्तीव्रयैव पदस्य तु ३३<br>
परस्य मन्दवायुः स्यात्प्रयोक्तव्यं यथा क्रमम्<br>
आपदादौ चतुर्थस्य पञ्चमः परतो यदि ३४<br>
अभ्यासस्तस्य विज्ञेयस्तृतीयः पूर्वमेव तु <br>
सव्यहस्तेन यो धीते तस्य तन्निष्फलं भवेत् ३५<br>
स दक्षिणेन कर्तव्यो वर्णं तथैव च<br>
पदां तयोरकारस्तु द्वित्वं सर्वत्र नेष्यते ३६<br>
अचः पूर्वे विकल्पोऽस्ति व्यंजनेन त्यमेव च<br>
रेफपूर्वो नकारो यः पदांतो यत्र दृश्यते ३७<br>
विशेषं तत्र जानीयाद्द्वित्वमेवाभिधीयते<br>
प्रथमस्य द्वितीयस्यात् न षकारपरो यदि ३८<br>
अभ्यासोऽस्ति सविज्ञेयः पूर्वं प्रथम एव तु<br>
सप्तस्वरानतिक्रम्य स्वरितो वर्तते क्वचित् ३९<br>
अल्पवायुस्तु तस्य स्यात्पादवृत्तिस्त्विति स्मृतः<br>
टनकारे विशेषोऽस्ति धकारो यदि दृश्यते ४०<br>
अनभ्यासोऽस्य विज्ञेयः धकारो नात्र संशयः<br>
अध्यायेत्तैत्तिरीयाणामार्षे पाठ इष्यते ४१<br>
आनुवाकादनुवाकस्य वदेदादौ पदद्वयम्<br>
प्रश्नात्प्रश्नं च न ब्रूयाद्धेतुसंबंधिनो न चेत् ४२<br>
अतिनासेन च ब्रूयाद्वनुवाकं तथैव च<br>
तैत्तिरीयस्य वेदस्य पदवाक्यान्तराशिषु ४३<br>
गणितास्ते प्रयोक्तव्यास्तेन गच्छन्ति ते गतिम्<br>
काठके द्विपदं ज्ञेयं गण्यं चैव न विद्यते ४४<br>
ययेषो वा तथा वाक्ये विकल्पोऽस्ति विशेषतः<br>
वेदपाठं बहिष्कृत्य वेद संबंधिनो यथा ४५<br>
तेन त्यजन्त्युदात्तादीन् सर्वदा वेदबन्धनात्<br>
अवसानानुदात्तस्य उदात्तं कथ्यते बुधैः ४६<br>
आरण्यादौ द्वयोश्चान्ते यथा दृष्ट्वा तथैव तत् <br>
न हि शब्दादि यामेन देवेष्वेव विवक्षित ४७<br>
सन्धिकार्यं न कुर्वंति संहिता त्वदमेव तत्<br>
स्वरास्तु ब्राह्मणाज्ञेया वर्गाणां प्रथमाश्च ये ४८<br>
द्वितीयाश्च तृतीयाश्च चतुर्थाश्चैव क्षत्रियाः<br>
वर्गाणामुत्तमावैश्या अन्तस्थाश्च तथैव च ४९<br>
अनुस्वारो विसर्गश्च शूद्रा ऊष्माण एव च<br>
कथं वर्णास्तु वर्णानां ब्राह्मणक्षत्रियादयः ५०<br>
<a name="verse51">स्वकालात्वाद एव स्याद्ब्राह्मणानां च कथ्यते</a><br>
तदर्धं क्षत्रियादीनां शास्त्रदृष्ट्यानुवर्तते ५१<br>
केचित्पादस्तु सर्वेषां मात्राबुद्धिप्रकीर्तिता<br>
वासः शब्दाच्च नासिक्यं पूर्वं न प्राप्यते स्मृतम् ५२<br>
स्वरभक्तिस्वतन्त्रा वा काठके परिकीर्तिता<br>
पितृमेधे स्वाध्याये चोपनिषदि नारायणे ५३<br>
न हेमेनी पूर्वोऽस्य दुःस्पृष्टादेश एव तु<br>
शकारस्य नकारस्य संयोगे तस्य वक्ष्यते ५४<br>
तत्स्थाने यो इकार स्यात्तैत्तिरीये तु पथ्यते<br>
ते वर्गे प्रथमागमकाठके तु ययो विधिः ५५<br>
लोपोकारस्सुवोर्मध्ये पूर्वस्वारं तु कम्पितम्<br>
छिद्रं परस्य तत्र स्यात्पादयोरन्तरागमः ५६<br>
चकारस्तत्र जानीयात्काठके परिकीर्तितः<br>
तत्स शब्दविशिष्टं तु यदि त्वं कथ्यते बुधैः ५७<br>
उत्कार्यमुत्सृजेत्तस्य स्वरितत्वं भवेद्ध्रुवम्<br>
तिस्रो वृत्तिरुपदिशन्ति वाचो विळंबितं मध्यमां च द्रुतां च ५८<br>
वृत्यन्तरे कर्म विशेषमाहुर्मात्रा विशेषः प्रतिपत्तिमेति<br>
अभ्यासार्थे द्रुतां वृत्तिं प्रयोगार्थे तु मध्यमाम् ५९<br>
शिष्याणामुपदेशार्थे कुर्याद्वृत्तिं विळंबिताम्<br>
अध्यापने त्रिमात्रत्वमध्याये तस्य मात्रिकम् ६०<br>
समा हारः प्रयोगे वा उच्यते मुनिभिस्त्रयम्<br>
मार्जारः पुत्रमास्येन पीडयेदर्भकेन च ६१<br>
एवं वर्णवळिं ब्रूयान्मार्जारस्तस्य कारणम्<br>
गीतीशीघ्री शिरः कम्पी तथा लिखितपाठकः ६२<br>
अनर्थज्ञोऽल्पकण्ठश्च षडेते पाठकाधमाः<br>
अवसाने तवर्गीया वाद्यन्तौ दन्तमूलजौ ६३<br>
अपदान्तो नकारस्तु संयोगे यः स वर्जितः<br>
अवग्रहे तु द्विविधो नकारः संप्रकीर्तितः ६४<br>
जिह्वाग्रमध्यमेव स्याद्वितीयस्य च तस्य च<br>
+श्च शब्दान्नकारस्तु पुनः शब्दाद्विशेषतः ६५<br>
जिह्वाग्रमेव तौ स्यातामशब्दाच्च तथापरे<br>
न रेफे वा हकारे वा द्विर्भावो जायते क्वचित् ६६<br>
न च वर्गद्वितीये तु न चतुर्थे कथं च न<br>
तृतीयेन चतुर्थस्य प्रथमे न परस्य च ६७<br>
आद्यं तस्य मध्यंतं च स्वाक्षरेणैव पीडयेत्<br>
एकश्रुतेरवसान उदात्तस्वरितोऽपि वा ६८<br>
प्रकृतिर्वा संहिता वा सर्वमेकश्रुतिर्भवेत्<br>
अनुनासिक पूर्वस्य ककारो मध्य एव तु ६९<br>
गकारश्च तकारे च धकारे च यथा क्रमम्<br>
न वायुं हमसंयोगे नासिकाभ्यां समुत्सृजेत् ७०<br>
ननादेदुदरं सान्त्यं तथा यरलवेषु च<br>
ईषन्नादा यणो जश्च अन्यथा बृहतस्तथा ७१<br>
हकारं केचिदिच्छंति द्विविधत्वं तथा भवेत्<br>
वेदस्य पाठमात्रेण विगतो दुष्कृतो भवेत् ७२<br>
तूलक यथा क्षिप्तं पापराशिं विनश्यति<br>
न वेदविदुषो विप्रास्सर्वशास्त्रमधीयते ७३<br>
सर्वाभरणसंपन्ननग्निस्त्रिय इव ध्रुवम्<br>
ऋग्विरामस्त्रिमात्र स्यादर्धर्चेऽपि तथा भवेत् ७४<br>
पदकाले द्विमात्रं स्यादेकमात्रो विवृत्तिषु<br>
पदमध्ये तदर्धं स्याद् वा +++ काले त्रि मात्रिकम् ७५<br>
<a name="verse76">त्रिमात्रं केचिदित्याहुर्दीर्घाधिक्यं तु वा भवेत्</a><br>
प्रणवे तु त्रिमात्रं स्यात् समात्रस्तु प्लुतो भवेत् ७६<br>
द्विमात्रं दीर्घमित्याहुस्तदर्थं ह्रस्वसंज्ञकम्<br>
स्वस्थे नरे सुखासीने यावत्स्पन्दति लोचने ७७<br>
तावन्मात्रं विजानीयादिह कालः सपञ्चसु<br>
व्यंजनं त्वर्धमात्रं स्यादेकमात्रं क्वचिद्भवेत् ७८<br>
द्विमात्रं तत्र जानीयान्न कदाचित्त्रिमात्रिकम्<br>
अचः परे विशेषोऽस्ति पादमात्रं तु तद्भवेत् ७९<br>
पूर्वकाले द्विमात्रं स्यादेकं चे(द्व्यं)जनं भवेत्<br>
ऐ हु शो यस्य पूर्वं स्याद् अणुमात्रं तदुच्यते ८०<br>
अपरे त्रुटि मात्रं स्यात्स्वराधिक्यो न संशयः<br>
चतुर्भिरणुभिर्मात्रं तदर्धं तु त्रुटिर्भवेत् ८१<br>
वेदकाले तु तत्कालो भाषायां न च तद्भवेत्<br>
दृढस्वरस्य विद्वद्भिः प्रयत्नाधिक्यमिष्यते ८२<br>
मृदुमल्पतरं चैव मध्यमेन तु कारयेत्<br>
नातिक्रामेद्यथा शक्तमध्यापरमवश्यकम् ८३<br>
अशुश्रूषोन्न दद्याच्चेन्नरको नात्र संशयः<br>
अधीतमपि यो वेदं विमुंचंति यदा नराः ८४<br>
भ्रूणहा स तु विज्ञेयो वियोनिमधिगच्छति <br>
नित्यस्वाध्याय शीलत्वं दया सत्यं च संयमः ८५<br>
तेन शुद्धिमवाप्नोति देवत्वं चाधिगच्छति ८६<br>
&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbspइति कौंडिन्य शीक्षा षडशीति समाप्तं



</p>

 
</div>

 
 


</div>


</div>

</div>
</div>

<script src="javascript/mobile_custom.js"></script>
</body>


</html>
