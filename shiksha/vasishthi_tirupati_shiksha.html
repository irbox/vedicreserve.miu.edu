<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Vasishthi Shiksha (Tirupati)</title>
<link href="styles/vedic_literature.css" rel="stylesheet" type="text/css" />
<style type="text/css">
.chapterbuttons
{
}
</style>
</head>

<body>


<div id="container" >
<div id="gradient1"> 



  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
 
  
   </div>
   
    
  <div id="content" style="height: 8535px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>



<div id="text">

<div id="textname">

शिक्षा (Śhikṣhā) > वासिष्ठशिक्षा <font color="#0755b5"> (Vāsiṣhṭha Śhikṣhā) </FONT>


</div>
<div id="border0"> 

</div> 

<ul id="chapterbuttons">

<span>

<li id="chapterbuttons" class>
<a href="#verse1">Verses: 1-10 </a></li>

<li id="chapterbuttons" class>
<a href="#verse11">11-20 </a></li>

<li id="chapterbuttons" class>
<a href="#verse21"> 21-30 </a></li>


<li id="chapterbuttons" class>
<a href="#verse31"> 31-40 </a></li>

<li id="chapterbuttons" class>
<a href="#verse41"> 41-50 </a></li>

<li id="chapterbuttons" class>
<a href="#verse51"> 51-60 </a></li>

<li id="chapterbuttons" class>
<a href="#verse61"> 61-90 </a></li>




</ul>

</span>
<div id="border1"> </div>


</div>

<br><div id="vedictext">
<h3><a name="verse1">वासिष्ठ शिक्षा </a> </h3>

<p> 



अष्टषष्टिं वदन्त्येके चतुःषष्टिमथापरे<br/>
त्रिषष्टिमितरे वर्णानष्टपञ्चाशतं परे १<br/>
स्वराः षड्विंशतिः प्रोक्ताः स्पर्शाः स्युः पञ्चविंशतिः<br/>
चत्वारश्च तथान्तस्थाः षडूष्माणः प्रकीर्तिताः २<br/>
अनुस्वारो विसर्गश्च चत्वारश्च यमाः स्मृताः<br/>
उत्सृष्टश्चेति वर्णानामष्टषष्टिरुदाहृता ३<br/>
विना सन्ध्यक्षरह्रस्वैश्चतुःषष्टिः प्रकीर्तिता<br/>
त्रिषष्टिस्तैर्विना ज्ञेया लृवर्णेन प्लुतेन च ४<br/>
सन्ध्यक्षरप्लुतानां च ऋकारप्लुतमेव च<br/>
वर्जयित्वा परे वर्णा अष्टपञ्चाशदीरिताः ५<br/>
मनो वक्तुर्विवक्षायामावहन्ति जरानलम्<br/>
स वायुं प्रेरयत्यूर्ध्वं स च मूर्धानमुत्थितः ६  <br/>
तत्र प्रतिहतो वक्त्रे विशीर्णो वर्णतां व्रजेत् <br/>
स्थानैः प्रयत्नैः करणैः बहुरूपत्वमश्नुते ७<br/>
यत्र निष्पाद्यते वर्णः तत्स्थानमभिधीयते <br/>
अष्टौ स्थानानि वर्णानामुरः कण्ठः शिरस्तथा <br/>
जिह्वामूलं च दन्ताश्च नासिकोष्ठौ च तालु च  ८<br/>
अकुहाः सविसर्गाः स्युः कण्ठ्या इचुयशाः पुनः <br/>
तालव्याः स्युः सदुत्स्पृष्टा उपूपध्माः स्युरोष्ठजाः <br/>
जाता मूर्धन्यृटुरषा दन्त्या लृतुलसाः स्मृताः ९ <br/>
एदैतौ कण्ठतालव्यावोष्ठ्यौ कण्ठ्यौ परावुभौ <br/>
जिह्वामूलोद्भवं जिह्वामूलं दन्तोष्ठणस्तु वः १०<br/>
<a name="verse11">पञ्चमानां यमानां च नासिका स्थानमुच्यते </a><br/>
विसर्गविहितं च स्यादनुस्वारश्च नासिकाम् ११<br/>
अन्तस्थापञ्चमेषु स्यादौरस्यो हस्तु नान्यथा <br/>
पञ्चमः पृथगुच्चा मध्या हकारे परतः स्थिते १२<br/>
न वायुं हमसंयोगे नासिकाभ्यां समुत्सृजेत् १३<br/>
न नदे दुः प्रयोक्तुर्यत् प्रयत्नः स पुनर्द्विधा १४<br/>
बाह्य आभ्यन्तरश्चेति चतुर्थाभ्यन्तराः स्मृताः <br/>
दुःस्पृष्टमीषत्स्पृष्टत्वं विवृतं संवृतं तथा १५<br/>
यथा कण्ठबिलस्थानपर्यन्तास्तु परस्परम् <br/>
स्पृशन्ति स्पृष्टता नाम अगुण आविर्भवेत्तदा १६<br/>
ईषत्स्पृशन्त्यभि यदा तदेषत्स्पृष्टता भवेत्<br/>
यदा स्पृशन्ति दूरेण तदा विवृतता स्मृता १७<br/>
यदा स्पृशन्ति सामीप्यं तदा संवृतता भवेत्<br/>
स्पृष्टाः स्पर्शाः स्युरन्तस्था दुःस्पृष्टसहिताः पुनः १८<br/>
ईषत्स्पृष्टास्तथोष्माणः सानुस्वारविसर्गकाः <br/>
स्वराश्च विवृतास्तेभ्य एतावदधिकं पुनः १९<br/>
विवृतादधिकं ताभ्यामैदौतौ तु द्वयावपि <br/>
आकारः संवृतोऽकारः प्रयत्ना अन्तरा इमे २०<br/>
<a name="verse21">संवारश्च विवारश्च स संवारविवारकाः </a><br/>
अनुप्रदानसंज्ञाश्च नादश्वासहकारकाः २१<br/>
घोषाघोषौ महाप्राण ऊष्माल्पप्राण एव च <br/>
कालस्वरा इमे बाह्याः प्रयत्नाः परिकीर्तिताः २२<br/>
वर्णोच्चारणकालेषु कण्ठाकाशस्य संवृतौ <br/>
संवारस्तस्य विवृतौ विवारो जायते तथा २३<br/>
नादः स्यात्संवृते कार्यः प्रयत्नः परिकीर्तितः २४<br/>
नादः स्यात्संवृते कण्ठे बिलेऽस्मिन्विवृते पुनः <br/>
श्वासो हकारस्तमन्त्ये स तस्यादुभयात्मनः २५<br/>
यदा नादो हकारो वा तदा घोषस्तु जायते <br/>
स्वरघोषवतामुक्तः संवारो नाद एव च २६<br/>
अघोषेषु विवारश्च श्वासश्चापि व्यवस्थितौ <br/>
अन्तस्था ह तृतीयाश्च चतुर्थाः पञ्चमास्तथा <br/>
अनुस्वारश्च दुःस्पृष्टो घोषवन्त इमे मताः २७<br/>
ऊष्माण आदितः पञ्च विसर्गः प्रथमास्तथा <br/>
द्वितीया अप्यमी वर्णा अघोषाः समुदीरिताः  २८<br/>
विसर्जनीया दुःस्पृष्टा द्वितीयाः सचतुर्थकाः <br/>
अनुस्वारस्तथोष्माणो महाप्राणाश्च सोष्मकाः  २९<br/>
अन्तस्थाः प्रथमाश्चैव तृतीयाः पञ्चमास्तथा <br/>
वर्गाणां मुनिभिः प्राज्ञैः अल्पप्राणाः प्रकीर्तिताः ३०<br/>
<a name="verse31">यमानां प्रथमादीनां वर्गादीनां प्रथमादिवत् </a><br/>
स्पृष्टताद्या वर्णभावा भवन्तीति निबोधत ३१<br/>
एकं मात्रो भवेद्ध्रस्वो द्विमात्रो दीर्घ उच्यते <br/>
त्रिमात्रस्तु प्लुतो ज्ञेयो व्यञ्जनस्त्वर्धमात्रिकम्  ३२<br/>
ह्रस्वस्य रूपं जानीयाच्चतुर्भिरणुभिस्तथा <br/>
दीर्घस्य द्विगुणं विद्यात्त्रिगुणं तत्प्लुतस्य च  ३३<br/>
अणुस्त्रादिरिति प्राज्ञैः <br/>
मत विवर्त्मणाः  ३४<br/>
मनोऽवस्थमणु विन्द्याद्वागवस्थं द्विराणवम् <br/>
त्रिराणवं तु जिह्वाग्रे निसृतो मात्रिकः स्मृताः  ३५<br/>
स्वस्थे नरे सुखासीने यावत्स्पन्दति लोचनम् <br/>
तावन्मात्रं विजानीयादिह कालः स पञ्चसु  ३६<br/>
अङ्गुलिस्फोटनं यावत्तावन्नित्यं परे विदुः <br/>
ह्रस्वदीर्घप्लुताख्यानामचां मात्रा विगृह्यते  ३७<br/>
चाषकाकमायूराणां रणितानि निदर्शनम् ३८<br/>
अनुदात्त उदात्तश्च स्वरितप्रचयौ तथा <br/>
एकश्रुतिश्च पञ्चैते स्वरा वर्णसमाश्रयाः ३९<br/>
उच्चैरुदात्तो विज्ञेयो नीचैः स्यादनुदात्तता<br/>
स्वरितश्च समाहारः स्यादुदात्तानुदात्तयोः ४०<br/>
<a name="verse41">तथैव प्रचयस्तेषां समाहार उदाहृतः </a><br/>
ततोऽप्युच्चैस्तरामर्धेत्येवमनवस्थितः ४१<br/>
उत्तरेणोत्तरेणैषामुदात्तं प्रत्युदीरितम् <br/>
पूर्वपूर्वप्रयुक्तस्य तस्य स्यादनुदात्तता ४२<br/>
उत्तरोत्तरसंबन्धे अनुदात्तताम् <br/>
आपद्येतानुदात्तस्तु पूर्वपूर्वोदितं प्रति ४३<br/>
कण्ठाकाशस्य सूक्ष्मत्वमङ्गानां दृढता तथा <br/>
स्वरस्य रौक्ष्यं गात्रस्य प्रसारस्तस्थता तथा <br/>
दन्तस्य दैर्घ्यमिति षष्ठिगुणा उच्चैष्ट्वकारकाः ४४<br/>
कण्ठाकाशस्य सूक्ष्मत्वमङ्गानां दृढता तथा <br/>
स्वरस्य रौक्ष्यं गात्रस्य प्रसारस्तस्थता तथा <br/>
दन्तस्य दैर्घ्यमिति षष्ठिगुणा उच्चैष्ट्वकारकाः ४४<br/>
गात्रसंशृतरङ्गानां शैथिल्यं स्निग्धता ध्वनेः <br/>
कण्ठस्य ह्रस्वता स्थौल्यं खस्य नीचैष्ट्वकारकाः ४५<br/>
उच्चानामपि नीचानां संहिता वृत्तरोत्तरम् <br/>
उच्चादुच्चतरं नीचं नीचान्नीचतरं व्रजेत्  ४६<br/>
द्रव्ययोर्भिन्नगुणयोरन्योन्यानुप्रविष्टयोः <br/>
अविचिन्त्यपृथग् भावो यथान्यो गृह्यते गुणाः  ४७<br/>
अन्यो विषमश्रुत्योस्तथोदात्तानुदात्तयोः <br/>
संसर्गरूपस्वरिते श्रुतिरन्योपलभ्यते  ४८<br/>
अणुमात्रमुपादाय शिष्टं निघ्नन्ति के चन <br/>
तदा सर्वत्र कम्पः स्यात्तन्वमिति पदे यथा ४९<br/>
नैवमुच्चपरत्वेन शेषमेकश्रुतिर्भवेत् <br/>
व्यतिरेकेण नीचः स्यादिति तत्र व्यवस्थितिः ५०<br/>
<a name="verse51">उच्चकम्पेषु पुटता पारिशेष्येषु पाटवः </a><br/>
स्वरेषूदात्तभागस्येत्येवं विषयकल्पना  ५१<br/>
नित्यः क्षैप्रोऽभिनिहितस्तैरोव्यञ्जन एव च <br/>
तिरोविरामः प्रश्लिष्टः पादवृत्तश्च सप्तमः ५२<br/>
स्वर्यते यद्यकारेण वकारेणापि वाक्षरम् <br/>
स नित्यः स्यात् पदस्यादावनादौ निहतात्परः ५३<br/>
क्व वीर्यं<br/>
सज्यावस्य निघातस्य निवृत्तावपि नित्यता ५४-१<br/>
नाव्यं प्रतिगृह्णाति<br/>
इवर्णोकारयोर्यत्वे वत्वे वा क्षैप्र उच्चयोः ५४-२<br/>
ऊत्यश्याम दिक्ष्वृध्नुवन्ति<br/>
अकारादेश ओकार एकारो स्वरितः कृतः <br/>
नीचलुप्तोऽन्तराकारः प्रोक्ताऽभिनिहतो बुधैः  ५५<br/>
सोऽब्रवीत्<br/>
उदात्तादुत्तरः स्वारस्तैरोव्यञ्जनमुच्यते ५६-१<br/>
अवग्रहात्परं यत्र स्वरितं स्यादनन्तरम्  ५६<br/>
प्रजात्यै<br/>
तस्य प्रतिनिहतत्वं केचिदिच्छन्ति सूरयः ५७-१<br/>
याज्यैवैनम्  <br/>
यस्तु स्वरित ऊभावे प्रश्लिष्टः स उदाहृतः ५७-२<br/>
मासूत्तिष्ठन्<br/>
विवृतौ पदयोः स्वारः पादवृत्तः प्रकीर्तितः ५८<br/>
तिरोविरामं तं विद्यादुदात्तो यद्यवग्रहः <br/>
यः पदाध्ययने नीचः स्वर्यते संहिता विधौ ५९<br/>
तिरोविराममाहुस्तं केचित्प्रातिहतं परे ६०-१<br/>
इषे त्वा<br/>
स्वरितस्य पदान्तस्य सन्धाने यदुदात्तता ६०-२<br/>
सप्तस्वारानतिक्रम्य स्वरितो वर्तते क्वचित् ६०-३<br/>
<a name="verse61">अल्पवायुस्तु तस्य स्यात्पादवृत्त इति स्मृतः ६१-१</a><br/>
प्रयुज्येत्याहुः<br/>
द्वौ मासौ  ६१-२<br/>
नित्यक्षैप्रौ दृढतरौ दृढोऽभिनिहतः स्मृतः <br/>
तिरोविरामप्रश्लिष्टौ प्रोक्तौ मृदुतरावुभौ <br/>
चतुर्थः पादवृत्तश्च तस्मादल्पतरौ स्मृतौ  ६२<br/>
दृढस्वरस्य विद्वद्भिः प्रयत्नोऽधिक्यमिष्यते <br/>
मृदुमल्पतरं चैवं मध्यमेन तु कारयेत्  ६३<br/>
त्रयाणामादितोऽन्योऽन्यं सन्निपातेऽणुमात्रया <br/>
निहन्यमानः स्वरितः अणुमात्रक उच्यते <br/>
एष एव बुधैः स्वारः कम्प इत्यभिधीयते ६४<br/>
उच्चानुदात्तस्वाराणामेकीभावेन यः स्वरः <br/>
प्रचयश्च धृतश्चासावुदात्तसदृशः श्रुतिः ६५<br/>
मध्यप्रयत्ननिर्वर्त्यमुक्तं स्वरविलक्षणम् <br/>
स्वरमेकश्रुतिं प्राहुर्गुणाघोषसमश्रुतिम् <br/>
केचित्प्रचयमेवाहुः स्वरमेकश्रुतिं बुधाः ६६<br/>
अचामेव स्वरैर्योगो हलान्तदुपरागतः <br/>
स्वराभिधानमेकेषामचां तेन विदुर्बुधाः ६७<br/>
उच्चान्निषादगान्धारौ नीचादृषभधैवतौ <br/>
उद्भूतात् स्वरितात् षड्जमध्यमपञ्चमाः ६८<br/>
उदात्तो ब्राह्मणो ज्ञेयोऽनुदात्तः क्षत्रियस्तथा <br/>
विन्द्याच्च स्वरितं वैश्यं धृतः शूद्र इति स्मृतः  ६९<br/>
तस्मात्सर्वस्वरो मध्ये आत्मनः श्रेय उच्यता ७०<br/>
<a name="verse71">नित्यस्वरोच्चयोरेकं विना नीचः पदे स्वरः </a><br/>
वैदेह्यः आग्नेयम्<br/>
क्वचिद्द्वौ वा त्रयो वोच्चा नीचमन्यत्पदं स्मृतम् ७१<br/>
नक्तोषासा यज्ञपता३उ <br/>
नं प्रणक्तु स्यात्<br/>
लाही नीचात्परः स्वारो --- न चेत् ७२<br/>
इन्द्रियं वीर्यमयुवत<br/>
अग्ने यं यज्ञमध्वरम्<br/>
स्वरात्परान्नयेन्नीचान् प्रचयत्वं बहूनपि ७३<br/>
अग्ने दुध्र गह्य किंशिल वन्य या<br/>
उदात्तस्वारयोः पूर्वं धृतं नीचतरं वदेत् ७४<br/>
तया नो मृड तस्याः<br/>
पाक्या चिद्वसवो धीर्या चित्<br/>
उच्चैकादेश उच्चन्तु स्वारो<br/>
ऊभावः पूर्वरूपश्च दिग्भ्यो हीत्यादिना विना ७५<br/>
प्रातरनुवाकमुपाकुर्यात्<br/>
दशसु मासूत्तिष्ठन् ७६<br/>
सोऽब्रवीत्   <br/>
तेऽब्रुवन्<br/>
दिग्भ्यो हि समीरियन्ति<br/>
स्वारो नीचोदयोऽप्येवं नीचश्चान्योन्यापास्पदात् ७७<br/>
याज्यैषा वै । ऊत्यश्याम । दिक्ष्वृध्नुवन्ति<br/>
अन्यस्वारस्त्रयः कम्पस्तेष्वेव स्वरितेषु च <br/>
अणुमात्रं निहत्यान्ते स्वकं प्रथममेव वा <br/>
द्वितीयं वा तुरीयं वा भागमित्यपरे विदुः ७८<br/>
वीर्यं व्यभजन्त<br/>
सोऽ३पोऽ३भ्यम्रियत  <br/>
तेऽ३न्योऽन्यमुपाधावन्  ७९<br/>
स्वाध्यायब्राह्मणेऽप्येवमुदात्ते परतस्थिते ८०<br/>
<a name="verse81">तेन योऽ१स्मत्  </a><br/>
उच्चोदय उदात्तस्तु स्वरितः स्वरितोदये <br/>
कम्पेषु पूर्वभागः स्यादिति तत्र व्यवस्थितिः ८१<br/>
वीर्यं३ व्यभजन्त<br/>
अदीर्घं दीर्घवत्कुर्याद्विस्वरं यत्प्रदृश्यते <br/>
कम्पोत्स्वरिताभिगीताद्ध्रस्वाकर्षणमेव तु   ८२<br/>
वीर्यं३ व्यभजन्त<br/>
इत्येते कथिता बाह्याः प्रयत्ना वर्णसंश्रयाः ८३<br/>
येन निर्वर्त्यन्ते वर्णाः करणं तदुदीरितम्  ८४<br/>
जिह्वामूलमवर्णस्याप्यनुस्वारविसर्गयोः <br/>
तस्याधो भाग उद्दिष्ट उत्स्पृष्टश्च मनीषिभिः  ८५<br/>
जिह्वामध्यमिवर्णस्य स्याच्चवर्गशकारयोः  <br/>
तस्यादौ तु अकारस्याप्येकारैकारयोस्तथा  ८६<br/>
ऋवर्णस्य लृवर्णस्य जिह्वाग्रं सतवर्गयोः <br/>
काठकोऽन्तस्य मध्यं तु भवेद्रेफलकारयोः  ८७<br/>
षकारस्य टवर्गस्य जिह्वाग्रं वेष्टितं मतम् <br/>
शेषाः स्वस्थानकरणा विशेषस्त्वत्र कथ्यते  ८८<br/>
ओकारौकारयोरोष्ठे द्वयं करणमिष्यते <br/>
पुवोरुपध्मानीयस्याप्यधरोष्ठ उदाहृतः ८९<br/>
इह कीर्तिमवाप्नोति ब्रह्मलोके महीयते  ९०<br/>


&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp इति वासिष्ठशिक्षा समाप्ता <br>

</p>

 
</div>

 
 


</div>


</div>
<script src="javascript/mobile_custom.js"></script>
</body>


</html>
