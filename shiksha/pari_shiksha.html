<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Pari Shiksha</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  
  
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height:13850px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > Home — 40 Branches</a></li>


<li class="buttons" >
<a href="shiksha.html" > Shiksha </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="http://vedicreserve.mum.edu/shiksha/shiksha_in_the_physiology.pdf" > Shiksha in Human Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">

शिक्षा (Śhikṣhā) > पारिशिक्षा <font color="#0755b5"> (Pāri  Śhikṣhā) </FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons"class>



<span class="verses">
<li id="chapterbuttons" style="margin-left: -95px; padding-left: -100px; padding-right: -100px; margin-right: 0px;" class>
<a href="#verse1" style="font-size: 12pt;"> Verses: 1-25 </a></li>

<li id="chapterbuttons"class>
<a href="#verse26" style="font-size: 11pt; padding-left: -50px;"> 26-50 </a></li>

<li id="chapterbuttons"class>
<a href="#verse51" style="font-size: 11pt;"> 51-75 </a></li>

<li id="chapterbuttons"class>
<a href="#verse76" style="font-size: 11pt;"> 76-100 </a></li>

<li id="chapterbuttons"class>
<a href="#verse101" style="font-size: 11pt;"> 101-125 </a></li>

<li id="chapterbuttons"class>
<a href="#verse126" style="font-size: 11pt; margin-right: -30px; padding-right: -70px;"> 126-146 </a></li>



</ul>

</span>
<div id="border1"> </div>

</div>

<br><br><div id="vedictext">
<h3><a name="verse1"> पारि शिक्षा </a> </h3>

<p> 


प्रणिपत्य जगन्नाथं वासुदेवं सनातनम्  <br>
गणाधिपं गिरां देवीं शिक्षां वक्ष्ये यथामति  १<br>
अथ वर्णसमाम्नाय उच्यते याजुषोऽत्र तु  <br>
आदितो नववर्णाः स्युः समानाक्षरका इह  २<br>
ह्रस्वदीर्घे सवर्णे स्तो द्वेद्वे न प्लुतपूर्वकम्  <br>
स्वराःषोडश तस्यादौ शेषो व्यञ्जनसंज्ञकाः  ३ <br>
स्पर्शाः स्युर्व्यञ्जनेष्वाद्याः पञ्चविंशतिरीरिताः   <br>
पराश्चतस्रस्त्वन्तस्थाः षडूष्माणस्ततः परे  ४<br>
स्पर्शानामानुपूर्व्येण वर्गाः स्युः पञ्चपञ्च च  <br>
प्रथमाद्याः क्रमात्संज्ञा उत्तमः पञ्चमस्य तु  ५<br>
विसर्गोष्मद्वितीयाः स्युरघोषाः प्रथमा न हः  <br>
घोषवान् व्यञ्जनशेषः पर्यान्यध्यभिविप्रति  ६<br>
प्रावोपेत्युपसर्गाः स्युः वर्णः कारोत्तरो भवेत्  <br>
वर्णाख्या तद् व्यञ्जनानां स्यादकारव्यवेतकः  ७<br>
विसर्जनीयानुस्वारोपध्मानीयाश्च नात्र च  <br>
जिह्वामूलीयनासिक्याश्चैवैषां रस्य रेफकः   ८<br>
वर्णोत्तरस्त्रयाणां स्याद्ध्रस्वोऽकारो हलां भवेत्  <br>
ऋकारल्कारकौ ह्रस्वावनुस्वारोऽदिदुत्तथा  ९<br>
वर्गोत्तरस्तु वर्गाख्या प्रथमो भवतीत्यपि <br>
इति परिभाषा <br>
<br>
अथ वक्ष्ये वर्णसारभूतवर्णक्रमस्य च  १०<br>
शुद्धवर्णक्रमादीनां चतुर्णामपि लक्षणम्  <br>
तत्रादौ वर्णसारस्य प्रकारः सम्यगुच्यते  ११<br>
ध्वनिः स्थानं च करणं प्रयत्नो देवता ततः  <br>
जातिरङ्गं वर्णसंज्ञा व्यञ्जनानां विधीयते  १२<br>
अचामेवं प्रोच्यमाना ध्वन्यादौ च यथाक्रमम्  <br>
प्रयत्नदेवयोर्मध्ये मात्राकालः प्रकीर्तितः  १३<br>
अचां हलां केवलानामङ्गं न परिकीर्तयेत्  <br>
उदात्तादिस्वराणां तु ध्वन्यादीन् परिवर्जयेत्  १४<br>
तथापि देवताजातिगुणा रेखादिदर्शनम्  <br>
अध्येत्रङ्गाद्यवस्थां च षड्जादिस्वरकारणम्  १५<br>
सोत्पत्तिस्थानकं चैव स्वसंज्ञां चानुपूर्व्यशः  <br>
ये धर्माः शुद्धवर्णे तु शास्त्रोक्ता इह तानपि  १६<br>
संयोज्य तत्र तत्रैव भक्तिरङ्गादिकान् वदेत्  <br>
व्यञ्जनस्याष्टधा धर्मः स्वरस्यैव तथाष्टधा  १७<br>
नीचोच्चादिस्वराणां तु दशधर्माः प्रकीर्तिताः  <br>
व्यञ्जनोच्चादिसंयुक्तस्वरस्यैकस्य वै पुनः  १८<br>
षड्विंशतिरीरिता धर्माः क इत्येष उदाहृतः  <br>
इमं बुधा वर्णसारभूतवर्णक्रमं विदुः  १९<br>
इति द्वितीयोऽध्यायः<br>
<br>
अथ शब्दस्योद्भवो वायुशरीरसमीरणात्  <br>
कण्ठोरसोश्च सन्धाने तस्योत्पत्तिः प्रकीर्तिता  २०<br>
प्रातिश्रुत्कानि तस्यात्र भवत्येतानि पञ्च च  <br>
उरः कण्ठः शीर्षमुखं नासिकाया बिलद्वयम्  २१<br>
नादस्य संवृते कण्ठे श्वासस्तु विवृते सति  <br>
हकारः क्रियते मध्ये वर्णप्रकृतयश्च ताः  २२<br>
अज्घोषवत्सु नादोऽनुप्रदानं भवतीत्यपि  <br>
हकारो हचतुर्थेषु श्वासोऽघोषेषु चैव हि  २३<br>
सभूयान् प्रथमान्येषु ह्येतानेव विदुर्ध्वनीन्  <br>
नातिव्यस्तमवर्णे हन्वोष्ठं नात्युपसंहृतम्  २४<br>
उपसंहरतीवर्णे तालौ जिह्वान्तरं सति  <br>
कार्य ओष्ठोपसंहार उवर्णेऽत्र विशेषकः  २५<br>
<a name="verse26">एकान्तरस्य कर्तव्यः प्रकृतान्नार्धमध्यकः </a><br>
बर्स्वेष्वादौ तु जिह्वाग्रमुपसंहरति त्रिके  २६<br>
हनूपसंहृततरे स्यातामोष्ठावकारवत्  <br>
ईषत् प्रकृष्टावोष्ठौ स्त अत्युपसंहृते हनू  २७<br>
जम्भ्यान् जिह्वान्तरान्ताभ्यामुत्तरान् स्पर्शयत्यपि  <br>
एकारे पूर्ववत् तालौ जिह्वामध्यमिवर्णवत्  २८<br>
नातिव्यस्ते हनू ओष्ठावोकारेऽत्युपसंहृतौ  <br>
करणं स्थानमेदेतोर्यदैदौतोः क्रमेण तत्  २९<br>
ऐकारौकारयोरादिरकारार्धमितीरितम्  <br>
एकेषां संवृततरकरणं भवति स्म तत्  ३०<br>
इकारोऽध्यर्धः पूर्वस्य शेषः स्यादुत्तरस्य उत्  <br>
अनुनासिकधर्माः स्युरनुस्वारोन्तमा अपि  ३१<br>
अचां यत्रोपसंहारः तत्स्थानं क्रियतेऽत्र तु  <br>
स्वराणां करणं विद्यादुपसंहरतीति यत्  ३२<br>
व्यञ्जनानां तु तत्स्थानं स्पर्शनं क्रियते यदा  <br>
करणं तद्धलां ज्ञेयं स्पर्शयत्यत्र येन तु  ३३<br>
हनूमूले कवर्गे तु जिह्वामूलेन वै तथा  <br>
स्पर्शयत्यथ तालौ चवर्गे जिह्वान्तरेण तु  ३४<br>
प्रतिवेष्ट्य टवर्गे तु जिह्वाग्रेणैव मूर्धनि  <br>
दन्तमूलेष्वधोभागे जिह्वाग्रेण तवर्गके  ३५<br>
उत्तरोष्टेऽधरोष्ठेन पवर्गे स्पर्शयत्यथ  <br>
तालौ यकारे वै जिह्वामध्यान्ताभ्यां तथैव च  ३६<br>
रेफे जिह्वाग्रमध्येन दन्तमूलोत्तरेषु ले  <br>
ओष्ठान्ताभ्यां वकारे तूत्तरदन्ताग्रकेषु च  ३७<br>
ऊष्माण आनुपूर्व्येण स्पर्शस्थानेषु पञ्च च  <br>
तेषां करणमध्यं तु विवृतं भवतीह तत्  ३८<br>
कण्ठं स्थानं स एवात्र करणं हविसर्गयोः  <br>
उरस्यत्वं हकारे तूत्तमान्तस्थापरे सति  ३९<br>
नासिक्या नासिकास्थाना मुखनासिक्यकाश्च वा  <br>
स्थानयोगो भवत्यत्र वर्गवच्चेति तेषु तु  ४०<br>
इति तृतीयोऽध्यायः<br>
<br>
स्वरोष्मणां स्याद्विवृतः प्रयत्नस्त्वकारमात्रस्य तु संहृतत्वम् <br>
ते स्पृष्टजन्याः खलुकादिमान्तास्तस्येषदादावथ चेच्चतुर्णाम्  ४१<br>
वर्गद्वितीयश्चतुरीयवर्णोऽतिस्पृष्टजः पञ्चविधः प्रयत्नः  <br>
वाय्वग्निभूचन्द्रदिवाकराश्च वेदाक्षराणामधिदेवताः स्युः  ४२<br>
अवर्णवर्गादियषैत्समीरा इदैद् द्वितीयेन्द्रसवह्निसंज्ञाः  <br>
भौमा उवर्णेहल ओत्तृतीयश्चान्द्रा ऋवर्णो व इ औच्चतुर्थः  ४३<br>
सौर्या ऌकारोत्तमशास्तथैवं पञ्चाशदर्णा ऋषिभिः सुगीताः  <br>
ब्राह्मास्तु वर्गप्रथमाः स्वराश्च क्षात्रास्तथा द्वित्रितुरीयवर्णाः  ४४<br>
वैश्या यकारादिचतुस्तथोत्तमाः शूद्रा अनुस्वारविसर्ग ऊष्मा  <br>
इति चतुर्थोऽध्यायः<br>
<br>
यद्व्यञ्जनं तद्भजते स्वराङ्गं तदङ्गभूतं तु परस्वराङ्गम्  ४५<br>
पूर्वस्वराङ्गं त्ववसानवर्ति भवेत्परायुक्तमसंन्युतो नः  <br>
योगाद्यनुस्वारविसर्गभक्तयो रेफस्त्वृकारे परतस्तथा स्यात्  ४६<br>
पूर्वस्वराङ्गं न भवेद्य ऊष्मणः स्पर्शो यदि स्याद्विकृतिस्तथापि  <br>
भक्तिः पराङ्गं प्रचयात्परा स्यात् तथा धृते सत्यृपरे च रेफः  ४७<br>
यत्रासवर्णं तु परस्वरस्यान्तस्थोदयं व्यञ्जनमङ्गमेव  <br>
परे सति ह्यूष्मणि वै पराङ्गे स्पर्शो यमाश्चैव परस्वराङ्गम्  ४८<br>
इति पञ्चमोऽध्यायः<br>
<br>
अचः स्वराः स्पर्शहलावघोषान्तस्थोष्मघोषव्यञ्जनमुत्तमाद्याः  <br>
तथैव वर्गप्रथमादि ह्रस्वदीर्घप्लुताद्या इति वर्णसंज्ञाः  ४९<br>
इति षष्ठोऽध्यायः<br>
<br>
ह्रस्वश्च यावद्विपिने स्वभावात् किकीदवी रौति स एकमात्रः  <br>
काकोऽब्रवीत् तद्द्विगुणं तु कालं द्विमात्रकः स्यात्तु स एव दीर्घः  ५०<br>
<a name="verse51">शिखी त्रिमात्रं वदति प्लुतः स्याद्ध्रस्वार्धकालं नकुलोऽर्धमात्रम्  </a><br>
उच्चस्य भूमिर्निहतस्य चाग्निः स्वारस्य चन्द्रः प्रचयस्य चार्कः ५१<br>
नीचो विराड्ब्राह्मणजातिरुच्चः स्वारस्तु वैश्यः प्रचयश्च शूद्रः  <br>
इति सप्तमोऽध्यायः<br>
<br>
स्वारोच्चकौ राजससात्विकौ स्तः धृतानुदात्तावपि तामसौ स्तः  ५२<br>
इत्यष्टमोऽध्यायः<br>
<br>
विनिर्दिशेत्तर्जनिमध्यपर्वण्युच्चं च नीचं तु कनिष्ठिकादौ  <br>
अनामिकान्त्ये स्वरितं च निर्दिशेत् तं मध्यमायाः प्रचयं च मध्यमे  ५३<br>
भक्तेर्भवेद्यत् स्वर उच्यते पृथक् तदङ्गुलीस्थानमुदात्तकादिः  <br>
स्वारं यदि ह्युच्चमिवोर्ध्वकं च ह्यनामिकामध्यमकान्त्ययोश्च  ५४<br>
तौ स्वारकम्पे स्वरितानुदात्तावनामिकान्त्यदिमरेखयोश्च  <br>
उदात्तनीचौ क्रमशः प्रदेशिनीमध्याद्ययोर्निर्दिशदुच्चकम्पे  ५५<br>
तद् व्यञ्जनस्यैव विरामकाले न स्यात् पृथक्स्थानमुपैति पूर्वम्  <br>
गोधेनुकर्णाकृतिदक्षहस्ते ह्यङ्गुष्ठकाग्रेण विदर्शयेज्ज्ञः  ५६<br>
स्वरेषु हस्ते च मनश्च दृष्टिं क्रमान्निवेश्यात्र नियोजयेत्तत्  <br>
हस्तेन वेदं य इमं त्वधीते वर्णस्वरार्थाननुचिन्तयन् सन्  ५७<br>
स ऋग्यजुःसामभिरेव पूतः तद्ब्रह्मलोके सततं महीयते  <br>
यद्गात्रदैर्घ्यं दृढता च या ध्वनेः तथाणुता कण्ठबिलस्य या च  ५८ <br>
एतानि कुर्वन्ति च शब्दमुच्चैर्यद्ध्रस्वता सा मृदुता स्वरस्य  <br>
या विस्तृता कण्ठबिलस्य चैताः कराणि शब्दं निहतं च नित्यम्  ५९<br>
इति नवमोऽध्यायः<br>
<br>
गान्धारको मध्यम उच्चजातः षड्जर्षभौ द्वौ निहतोद्भवौ स्तः  <br>
स पञ्चमो धैवतको निषादः त्रयःस्वराश्च स्वरितात् तु जाताः  ६०<br>
तत्रापि नित्यो निहतश्च तेऽत्र क्षैप्रो निपादस्वरहेतवः स्युः  <br>
प्रश्लिष्टकप्रातिहताभिधानौ स्यातां तथा पञ्चमकारणे तौ  ६१<br>
तथान्तिमस्वारकपादवृत्तौ स्यातां तथा धैवतहेतुभूतौ  <br>
गान्धारकस्याप्यथ मध्यकस्य क्रमादुदात्तप्रचयावपि क्रमात्  ६२<br>
अथानुदात्तौ यदि दीर्घह्रस्वौ हेतू च षड्जर्षभयोः क्रमेण  ६३<br>
उरश्च कण्ठं दशनांश्च तालु जिह्वां च नासां युगपच्च संस्पृशन्  <br>
तेभ्यो हि यस्मात् स्वर एष जायते षड्भ्यस्ततः षड्ज इतीह चोच्यते  ६४<br>
नाभेः सकाशाल्लघुवात उत्थितः कण्ठोत्तमाङ्गेन समाहतः सन्  <br>
यस्मान्नदत्यार्षभवत्सनीचस्वरेण तस्मादृषभः स्मृतः स्यात्  ६५<br>
गौरुच्चवान् धारयतीति तां वै गन्धेत्यजा सेति च रौति वा स्यात्  <br>
गान्धार एवोपरिभागजातप्रयत्नकोच्चारितधर्मयुक्तः  ६६<br>
मध्यस्थितत्वादपि तत्स्वराणां स मध्यमः स्वारकनीचयोश्च  <br>
नाभ्युत्थितो वायुरुरःप्रदेशहृत्कण्ठमूर्धश्रुतिमूलकेषु  ६७<br>
पञ्चप्रतीकेषु चरंश्च कण्ठादुत्तिष्ठते पञ्चम इत्यतः स्यात्  <br>
षड्जादिसप्तस्वपि मध्यमत्वात् काले पिकैः पञ्च्यत इत्यतो वा  ६८ <br>
यस्मात् स्वरान्तेन विशेषतोऽभिसन्धीयते स्वर्यत एष धैवतः  <br>
तानप्रधानत्वबलाल्ललाटप्रान्ते स पश्चाद्व्यवतिष्ठतीति  ६९<br>
अस्मिन्निषीदन्त्यच इत्यनेन निषाद इत्युक्तमतः स पश्चात्  <br>
व्याप्यावतिष्ठत्यखिलं च सन्धिप्रदेशमैभध्वनितुल्यरूपः  ७०<br>
प्रथममुदितशब्दः श्रूयते ह्रस्वमात्रः श्रुतिरिति विदुरेनं सा स्वराङ्गप्रधाना  <br>
विविधभरतविद्भिः प्रोच्यते तत्स्वराणां सरिगमपधनीति ह्यत्र संज्ञा मुनीन्द्रैः  ७१<br>
इति दशमोऽध्यायः<br>
<br>
ज्ञेयोऽनुदात्तो हृदि मूर्ध्न्युदात्तः स्यात्कर्णमूले स्वरितं तु विद्यात्  <br>
सर्वप्रतीके प्रचयः स्मृतः स्यात् स्थानं स्वराणामिदमेव नान्यत्  ७२<br>
स्वारः समाहार उदात्त उच्चैः भवेद्धि नीचैरनुदात्त एव  <br>
ते संहितायां स्वरितात्परे स्युरेकोऽथवा द्वौ बहवोऽनुदात्ताः  ७३<br>
पदस्थिता ये प्रचयस्वरात्मकं गुणं भजन्त्यत्र स उच्चकश्रुतिः<br>
इत्येकादशोऽध्यायः <br>
<br>
इवर्णकोतोर्यवकारभावे यः स्वर्यते क्षैप्र उदात्तयोः स्यात्  ७४<br>
स्थिते पदे यत्र तु नीचपूर्वेऽप्यपूर्वके वा यवपूर्वमक्षरम्  <br>
यत्स्वर्यते तत्स्वरितं तु नित्य एवेति विद्यान्न यथाक्रमोऽत्र  ७५<br>
<a name="verse76">नानापदस्थेऽपि च सांहितेन यः स्वर्यते प्रातिहतः स उच्चैः  </a><br>
लुप्ते पृथग्भूतपदस्थितोच्चात् परेऽनुदात्ते यदि तर्ह्यकारे  ७६<br>
पूर्वोच्चकोऽयं स्वरितस्वरः स्यान्नाम्ना भवेत्सोऽभिहतश्च पश्चात्  <br>
उच्चादुकारादनुदात्तधर्म उकार ऊर्ध्वे सति सन्धितोऽत्र  ७७<br>
ऊभाव एष स्वरितश्च तत्र प्रश्लिष्ट इत्युच्यत एव सद्भिः  <br>
या स्यात्समाने तु पदे विवृत्तिस्तस्याः परे यः स्वरितश्च लब्धः  ७८ <br>
स पादवृत्ताह्वय एव नान्यः एतद्विवृत्तेरपि चार्धमात्रः  <br>
पदे समाने य उदात्तपूर्वस्तैरो अधो व्यञ्जन उत्तरः सः   ७९ <br>
क्षेप्रे च नित्येऽतिदृढः प्रयत्नो दृढोऽतिपूर्वोऽभिहते प्रयत्नः  <br>
प्रश्लिष्टके प्रातिहते च कार्यः स्वारे तथैवातिमृदुः प्रयत्नः  ८०<br>
स्यात्पादवृत्ते खलु सपृमे च स्वारे भवेदल्पतरः प्रयत्नः <br>
इति द्वादशोऽध्यायः<br>
 <br>
प्रश्लिष्टनित्याभिहताश्च यत्र क्षैप्रस्तथोच्चस्वरितोदयाः स्युः  ८१<br>
तत्र प्रकम्प्यन्त इमे हि सन्धौ पूर्वस्वरान्ते निहतं च कुर्यात्  <br>
स कम्प एवात्र यथा हि दीर्घं तथोच्चरेद्ध्रस्वमपि प्रकम्पे  ८२<br>
कम्पो द्विधा स्वार उदात्तकश्च स्वाराख्यकम्पास्त्विह संहितायाम्  <br>
शाखान्तरेष्वेव उदात्तकम्पाः पुनर्द्विधा तौ खलु ह्रस्वदीर्घौ  ८३<br>
तस्यादितः स त्र्यणुमात्रकालस्वारस्तदन्त्ये निहतेऽणुमात्रः  <br>
उच्चस्तथा स त्र्यणुमात्र आदौ तस्यान्त्यभागेऽप्यणुमात्रनीचः  ८४<br>
संमेलने चैव तयोर्द्विमात्रः स एव कम्पः स्वरितोच्चयोश्च  <br>
क्षैप्रस्य कम्पस्तु चतुर्भिरादूदेदैद्भिरेङोऽभिहतस्य कम्पः  ८५<br>
प्रश्लिष्ट ऊत्वात्कथितोऽत्र नित्यः आतोच्यतेऽसौ क्वचिदेङ ओङः  <br>
एङ्रूपनित्यौ स्त उदात्तकम्पावित्थं कृतः कम्पविनिर्णयश्च  ८६<br>
इति कम्पविनिर्णयो नाम त्रयोदशोऽध्यायः<br>
<br>
स्वरोत्तरोष्मण्यपि पूर्वरेफलकारयोश्च स्वरभक्तिसंज्ञा  <br>
स्यादर्धमात्रा रलयोस्तदादावन्ते स्वरांशावणुमात्रयुक्तौ  ८७<br>
रलौ तु यस्मात्स्वरपादयुक्तौ तस्मात्तयोश्च स्वरभक्तिसंज्ञा  <br>
पूर्वांशपादद्वययुग्घलन्ता स्यात्संवृताख्या हपरे तु भक्तिः  ८८<br>
परांशयुक्ता शषसेषु भक्तिः परेष्वजन्ता विवृताभिधाना  <br>
पूर्वस्वराल्पत्वकमित्वमुत्वं त्रयं विसृज्यैव वदेद्धि भक्तिम्  ८९<br>
करेणुसंज्ञा रहयोश्च योगे सा कर्विणी स्याल्लहकारयोगे  <br>
योगेर्षयोर्हंसपदेति विद्याद्रेफे सति स्याद्धरिणी शसोर्द्ध्वे  ९०<br>
भक्तिस्तु या रेफसकारयोगे तां हस्तिनीति प्रवदन्ति केचित्  <br>
स्य धूर्षमित्यत्र तु या च भक्तिः सेयं स्वतन्त्रा स्वरभक्तिरुक्ता  ९१<br>
सा हारिता स्याल्लशयोस्तथैव क्रमेण सप्तस्वरभक्तयस्ताः<br>
इति चतुर्दशोऽध्यायः<br>
<br>
उदाहरिष्ये स्वरभक्तयस्ताः क्रमात्करेण्वादि च हारितान्तम्  ९२<br>
बर्हिर्यजत्यर्हति गार्हपत्यं करेणुमल्हा इति कर्विणी स्यात्  <br>
सहर्षभा हंसपदा सुवर्ष दर्शश्च पर्शुर्हरिणी च बर्सम्  ९३<br>
तद्बर्समित्युत्तरत्र तु हस्तिनी वा ऋतस्य धूर्षेति तथा स्वतन्त्रा  <br>
सहस्रवल्शाः शतवल्श हारिता एवं च सप्तस्वरभक्त्युदाहृताः  ९४<br>
इति पञ्चदशोऽध्यायः<br>
<br>
दीर्घाच्च ह्रस्वात्स्वरितादनन्त्यात् पृथग्भवेद्भक्तिरसांहिता च  <br>
पृथक्स्वरं यो भजतीह वर्णः पृथक् च भक्तिर्निहते न होर्ध्वे  ९५<br>
इति षोडशोऽध्यायः<br>
<br>
अत्रो भयोश्च स्वरयोरसन्धिः विवृत्तिरित्युच्यत एव तज्ज्ञैः  <br>
क्रमेण वत्सानुसृतिश्च वत्सानुसारिणी पाकवती पिपीलिका  ९६<br>
वैशेषिका चोभयदीर्घिका च स्यान्मध्यमा चैव सवर्णता च  <br>
इत्येवमष्टौ हि विवृत्तिसंज्ञास्तासां स्वरूपं खलु वक्ष्यतेऽत्र  ९७<br>
या ह्रस्वपूर्वोत्तर दीर्घिका स्यात् सा तर्हि वत्सानुसृतिः समात्रा  <br>
ह्रस्वोत्तरा यत्र तु दीर्घपूर्वा वत्सानुसारिण्यपि सैकमात्रा  ९८<br>
यस्या विवृत्तेरुभयत्र ह्रस्वः पादोनमात्रा खलु पाकवत्या   <br>
क्रमेण पूर्वोत्तरयोश्च दीर्घौ स्त उच्चनीचौ पदकाल एव  ९९<br>
विसर्जनीयश्च न यत्र दृश्यते यस्यां च सन्धौ स्वरितं च लभ्यते  <br>
सवर्णभूतावपि तौ भवेतां सा पादमात्रा च पिपीलिका स्यात्  १०० <br>
<a name="verse101">स्यातां विवृत्तेरपि यत्र यस्याः आद्यन्तयोश्चाप्यसवर्णदीर्घौ  </a><br>
मध्ये विसर्गो यदि वापि मा वा वैशेषिका मात्रिककालयुक्ता  १०१ <br>
आद्यन्तयोश्चैव सवर्णदीर्घौ स्वरो न सन्धानपदे विसर्गः  <br>
एवंगुणा यत्र भवन्ति यस्याः  स्यादेकमात्रोभयदीर्घिका सा १०२ <br>
सवर्णदीर्घावुभयत्र यस्या उदात्तनीचौ भवतः क्रमेण  <br>
यद्यस्ति चेत्तत्र विसर्जनीयः स्वारोऽपि सन्धौ च समात्रमध्यमा  १०३<br>
आदौ तथान्ते च सवर्णदीर्घौ विभज्यमाने सविसर्जनीयः  <br>
न तत्र जातु स्वरितश्च तस्या वृत्तिः समात्रा हि सवर्णदीर्घौ  १०४<br>
यद्वाक्तिमध्ये त्वनुनासिकः स्यात् तत्रानुनास्यस्तु सपादमात्रः   <br>
सा व्यक्तिरप्यत्र सपादमात्रा पूर्वोक्तमेवात्र च नाम तस्याः  १०५<br>
इति सप्तदशोऽध्यायः<br>
<br>
उदाहरिष्यत्यधुना विवृत्तयो वत्सानुसृत्यादि सवर्णतान्तम्   <br>
त आ वहन्ति प्रतरां न आयुः स आयु वत्सानुसृतिस्त एनम् १०६<br>
ते अस्य यो वा अयथा च वत्सानुसारिणी वा इयमग्र आसीत्  <br>
स इज्जनेन प्रऽउगं न इन्द्रायांहोमुचे पाकवती म इन्द्रः  १०७ <br>
वा आदि वा आह्रियमाणरण् चे ते एनमभ्यत्र पिपीलिका स्यात्   १०८<br>
ता एव सो एव तथा च कक्षीवां औशि वैशेषिकसंज्ञिकाः स्युः  <br>
वा आप ते एव तथैव तस्या आवृश्च्यथो ओभयदीर्घिका स्यात्  १०९  <br>
भवन्ति वा आग्रयणाग्रवेद्या आदंश्च या आविवि मध्यमाः स्युः   <br>
वा आशता आस च आप्रिदिव्या आपस्तु ता आहु सवर्णदीर्घीं  ११०<br>
इत्यष्टादशोऽध्यायः<br>
<br>
यशो ममा चैव सुमङ्गलासु श्लोकोपहूता च तथैव यद्घ्रात्  <br>
एते हि रङ्गाः खलु पञ्च तेषां वक्ष्यामि वर्णक्रमलक्षणं तत्  १११ <br>
रङ्गे मुखे व्याघ्ररुतोपमं स्यात् मात्राद्वयं हृज्जनितं त्वनास्यम्  <br>
अथैकमात्रस्त्विह कांस्यघण्टानादः सकम्पः स तु मूर्धजातः  ११२<br>
नासिक्यरन्ध्रद्वयनिस्रुतोऽन्त्ये स्यादेकमात्रः स तु काकली स्यात्  <br>
सौराष्ट्रिकागोपवधूः सुकण्ठस्वरेण तक्रा३ इति भाषते यथा ११३ <br>
तथा समुच्चार्य वदेत्स्वकालाद्रङ्गश्च कम्पः खलु वर्धते सः<br>
इत्येकोनविंशोऽध्यायः  <br>
<br>
देवा उ ता इम्यमृवा अव स्वां अहं कठे स्युः खलु रङ्गदीर्घाः  ११४<br>
एते द्विमात्राश्च सपादमात्रनासिक्ययुक्ताश्च विवृत्तिपूर्वात्  <br>
सपादमात्रत्रितये हदि स्यादेकस्ततो मूर्धनि चार्धमात्रः  ११५<br>
भवेद्विशेषो मुखनासिके च व्यक्तेश्च तस्या अपि साणुमात्रः  <br>
इति विंशोऽध्यायः<br>
<br>
अच्पूर्वकं व्यञ्जनमेति हल्परे स्पर्शो द्विवर्णं लवकारपूर्वः  ११६<br>
परं च हल्यत्स्वरपूर्वरेफाद् द्वित्वं परे तत्सति वर्णमात्रे  <br>
द्विवर्णमाप्नोति पदान्तवर्ती ङो नः स्वरोर्ध्वोऽपि च ह्रस्वपूर्वः  ११७<br>
यजुष्यनुस्वार इहापि यत्र भवेत्तदाद्यर्धगाकारयुक्तः  <br>
सरूपशान्तिःशपरो यदि स्यात् न स्याद्गकारस्य तु केवलाख्यः  ११८<br>
ह्रस्वादनुस्वार इयाद्द्विवर्णं योगे परे तस्य च मात्रिकः स्यात्  <br>
योगादिरप्यत्र तथा द्विरुच्यतेऽनुस्वारपूर्वोऽप्यथ चागमः स्यात्  ११९<br>
इत्येकविंशोऽध्यायः<br>
<br>
यद्व्यञ्जनं येन निमित्तकेन द्विवर्णमाप्नोत्यधुनैव तेन  <br>
पूर्वागमो ह्यत्र भवेद्द्वितीयचतुर्थयोश्चैव यथाक्रमेण  १२०<br>
धामातिभूतेपरमोपसर्गपाथ एषआत्यूर्ध्वगताश्छखीब्भुजाः  <br>
एते त्रयस्तत् प्रथमं तृतीयं पूर्वागमं प्राप्नुयुरेव धाम  १२१<br>
क्वचित्समाने स्वरयोस्तु मध्ये लक्ष्यानुसारद्वितयं हलः स्यात्  <br>
पदे द्वितीयस्य तुरीयकस्य पूर्वागमः स्याद्धि तथैव लक्ष्यात् १२२<br>
शात् तैत्तिरीये खलु नस्य ञः स्यादादेश एवात्र न काठके ञः   <br>
हान्योष्मणः स्पर्शपरात्परस्तत्स्पर्शस्य संस्थान इहागमः स्यात्  १२३<br>
सकृच्च वर्गप्रथमः स चाभिनिधीयतेऽत्राभिनिधान उच्यते  <br>
ङान्ते परे सति तर्ह्यनन्तात् कगौ द्वावपि चागमौ स्तः  १२४<br>
स्पर्शाद्यदोष्माविकृतेरनुत्तमात् स्यादुत्तमोर्ध्वे सति चानुपूर्व्यात्  <br>
नासिक्यसंज्ञा इह चागमाः स्युः एतान् यमानेव वदन्ति केचित्  १२५<br>
<a name="verse126">पदान्तगो व्याप्य पदान्तवर्तिद्वितीयवर्णं प्रथमोऽश्नुते स्म  </a><br>
सषौ परौ चेदपदान्तवर्तिनौ द्वितीयकत्वं प्रथमस्य पशौ  १२६<br>
ह्रस्वात्परो नाद इह द्विरूपो वर्णक्रमे तं सकृदुच्चरेज्ज्ञः  <br>
द्वित्वं निवर्तेत यदा प्रसक्तौ पूर्वागमो वापि तदुच्यतेऽत्र  १२७<br>
ईदैदयो यश्च विसर्गरेफावूष्मा स्वरे वा प्रथमोत्तरे च  <br>
स्पर्शे परे वश्च लकार ऊष्मस्पर्शोत्तरस्थेन भजेद्द्विरूपम्  १२८<br>
परे सवर्गीय अनुत्तमे हल् द्वित्वं सवर्णोत्तर एव नेयात्  <br>
स्पर्शोत्तरश्चेद्यवलोत्तरो मस्तस्येति तेषामनुनासिकं च  १२९<br>
दीर्घात् परोऽन्तगो नो वे वा यहयोस्तथैव च  <br>
शषसेष्वच्परेष्वत्र विसर्गो यत्र दृश्यते  १३०<br>
वैकृततं प्राकृतत्वं क्रमात् स्याच्छ्लिष्ट एव हि  <br>
हकारान्नणमा यत्र दृश्यन्ते परतस्तदा  १३१<br>
नासिक्यत्वमुरस्यत्वं हस्य तत्र द्विरुच्यते  <br>
विवृत्तिमध्ये यत्र स्याद्विसर्गः सोऽर्धमात्रिकः  १३२<br>
विरामश्चैकमात्रः स्यात्तस्य संज्ञा यथाविधि  <br>
प्राग्यद्यघोषवर्णाभ्यां विसर्गः कपवर्गयोः  १३३<br>
क्रमात्स जिह्वामूलीय उपध्मानीय उच्यते  <br>
वर्णस्य स्वरहीनस्य वाचकं नाम उच्यते  १३४<br>
वर्णक्रमस्याध्ययने न वदेदन्यसंज्ञिकम्  <br>
इति द्वाविंशोऽध्यायः<br>
<br>
शुद्धवर्णे त्वचामादौ यद्युच्चादिः प्रयुज्यते  १३५ <br>
संविद्यात्स्वरवर्णं तदेतदेवास्य लक्षणम्  <br>
वर्णे च स्वरमात्राङ्गवर्णसारेषु नित्यशः  १३६<br>
कारोत्तरस्वरेभ्योऽर्वाङ् न च संधिः कदाचन  <br>
उदात्तादिस्वरात् पूर्वं स्वरवर्णे च मातृका  १३७<br>
यदि युज्येत नाम्नासौ मातृका वर्ण उच्यते  <br>
तस्मिंस्तु मातृकात् पूर्वमचां संज्ञोच्यते यदि  १३८<br>
हलामादावङ्गसंज्ञा नामान्यस्याङ्गवर्णकः  <br>
इति त्रयोविंशोऽध्यायः<br>
<br>
यत्र यत्र व्यञ्जनानां पौर्वापर्यविधानतः  १३९<br>
यथाङ्गलक्षणं प्रोक्तमङ्गवर्णे तथा वदेत्  <br>
व्यञ्जनानामङ्गवर्णे त्वङ्गं भूतोत्तरं वदेत्  १४०<br>
हल्संज्ञिकेति कण्ठोक्त्या वदेत् तन्नाम वै ततः  <br>
आदौ स्वराणामच्संज्ञा तत्तन्मात्रा वदेत् ततः  १४१<br>
अथ स्वरानुदात्तादीन् तन्नाम च वदेत् क्रमात्  <br>
व्यञ्जनं यद्यवसितं तस्य मात्रा विधीयते  १४२<br>
यत्रानवसितं तत् स्यात् तन्मात्रा तत्र नेष्यते  <br>
अनेकवर्णसंयोगो यत्रैकव्यञ्जनात्मकः  १४३<br>
स्यात्पूर्वाङ्गो भवेत् तत्र पूर्वाङ्गादि सकृद् वदेत्  <br>
एकव्यञ्जनसंयोग उभयाङ्गो भवेद्यदि  १४४<br>
पृथगङ्गं प्रयुञ्जीयात् पौर्वापर्यक्रमात् तदा  <br>
यदुक्तं केवले वर्णे शास्त्राद् द्वित्वागमादिकम्  १४५<br>
तत् सर्वमङ्गवर्णोक्तौ प्रयुञ्जीयाद्यथाविधि  १४६<br>
इति चतुर्विंशोऽध्यायः<br>

&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp पारि शिक्षा समाप्ता <br>


</p>

 
</div>

 
 


</div>


</div>

</div>
</div>
<script src="javascript/mobile_custom.js"></script>
</body>


</html>
