<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Samkhya Darshanam</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height:29450px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > 40 Branches</a></li>


<li class="buttons" >
<a href="vaisheshik.htm" > Sāṁkhya </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="samkhya.pdf" > PDF </a></li>

<li class="buttons" >
<a href="samkhya_transliteration.pdf" > Transliteration </a></li>

<li class="buttons" >
<a href="http://vedicreserve.miu.edu/forty_branches_large_views/Samkhya.gif" > Sāṁkhya in Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">

सांख्यदर्शनम्<font color="#0755b5"> (Sāṁkhya Darśanam) </FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<div style="margin-left: 100px; margin-right: -275px; padding-left: 200px; padding-right: 600x;"> </div>


<span class="verses">

<li id="chapterbuttons" class>
<a href="#chapter1">Chapter 1 </a></li>

<li id="chapterbuttons" class>
<a href="#chapter2"> 2 </a></li>

<li id="chapterbuttons" class>
<a href="#chapter3"> 3 </a></li>

<li id="chapterbuttons" class>
<a href="#chapter4"> 4 </a></li>

<li id="chapterbuttons" class>
<a href="#chapter5"> 5 </a></li>

<li id="chapterbuttons" class>
<a href="#chapter6">6 </a></li>




</ul>

</span>

<div id="border1"> </div>


</div>

<br><div id="vedictext">
<h3><a name="chapter1">सांख्यदर्शनम्</a> </h3>

<p> 


प्रथमोऽध्यायः<br/>
अथ त्रिविधदुःखात्यन्तनिवृत्तिरत्यन्तपुरुषार्थः  १<br/>
न दृष्टात्तत्सिद्धिर्निवृत्तेरप्यनुवृत्तिदर्शनात्  २<br/>
प्रात्यहिकक्षुत्प्रतीकारवत्तत्प्रतीकारचेष्टनात्पुरुषार्थत्वम्  ३<br/>
सर्वासम्भवात्सम्भवेऽपि सत्त्वासम्भवाद्धेयः प्रमाणकुशलैः  ४<br/>
उत्कर्षादपि मोक्षस्य सर्वोत्कर्षश्रुतेः  ५<br/>
अविशेषश्चोभयोः  ६<br/>
न स्वभावतो बद्धस्य मोक्षसाधनोपदेशविधिः  ७<br/>
स्वभावस्यानपायित्वादननुष्ठानलक्षणमप्रामाण्यम्  ८<br/>
नाशक्योपदेशविधिरुपदिष्टेऽप्यनुपदेशः  ९<br/>
शुक्लपटवद्बीजवच्चेत्  १०<br/>
शक्त्युद्भवानुद्भवाभ्यां नाशक्योपदेशः  ११<br/>
न कालयोगतो व्यापिनो नित्यस्य सर्वसम्बन्धात्  १२<br/>
न देशयोगतोऽप्यस्मात्  १३<br/>
नावस्थातो देहधर्मत्वात्तस्याः  १४<br/>
असङ्गोऽयं पुरुष इति  १५<br/>
न कर्मणान्यधर्मत्वादतिप्रसक्तेश्च  १६<br/>
विचित्रभोगानुपपत्तिरन्यधर्मत्वे  १७<br/>
प्रकृतिनिबन्धनाच्चेन्न तस्या अपि पारतन्त्र्यम्  १८<br/>
न नित्यशुद्धबुद्धमुक्तस्वभावस्य तद्योगस्तद्योगादृते  १९<br/>
नाविद्यातोऽप्यवस्तुना बन्धायोगात्  २०<br/>
वस्तुत्वे सिद्धान्तहानिः  २१<br/>
विजातीयद्वैतापत्तिश्च  २२<br/>
विरुद्धोभयरूपा चेत्  २३<br/>
न तादृक्पदार्थाप्रतीतेः  २४<br/>
न वयं षट्पदार्थवादिनो वैशेषिकादिवत्  २५<br/>
अनयितत्वेऽपि नायौक्तिकस्य संग्रहोऽन्यथा बालोन्मत्तादिसमत्वम्  २६<br/>
नानादिविषयोपरागनिमित्तकोऽप्यस्य  २७<br/>
न बाह्याभ्यन्तरयोरुपरज्योपरञ्जकभावोऽपि देशव्यवधानाच्छ्रुघ्नस्थपाटलि-<br/>
पुत्रस्थयोरिव  २८<br/>
द्वयोरेकदेशलब्धोपरागान्न व्यवस्था  २९<br/>
अदृष्टवशाच्चेत्  ३०<br/>
न द्वयोरेककालायोगादुपकार्योपकारकभावः  ३१<br/>
पुत्रकर्मवदिति चेत्  ३२<br/>
नास्ति हि तत्र स्थिर एकात्मा यो गर्भाधानादिना संस्क्रियेत  ३३<br/>
स्थिरकार्यासिद्धेः क्षणिकत्वम्  ३४<br/>
न प्रत्यभिज्ञाबाधात्  ३५<br/>
श्रुतिन्यायविरोधाच्च  ३६<br/>
दृष्टान्तासिद्धेश्च  ३७<br/>
युगपज्जायमानयोर्न कार्यकारणभावः  ३८<br/>
पूर्वापाय उत्तरायोगात्  ३९<br/>
तद्भावे तदयोगादुभयव्यभिचारादपि न  ४०<br/>
पूर्वभावमात्रे न नियमः  ४१<br/>
न विज्ञानमात्रं बाह्यप्रतीतेः  ४२<br/>
तदभावे तदभावाच्छून्यं तर्हि  ४३<br/>
शून्यं तत्त्वं भावो विनश्यति वस्तुधर्मत्वाद्विनाशस्य  ४४<br/>
अपवादमात्रमबुद्धानाम्  ४५<br/>
उभयपक्षसमानक्षमत्वादयमपि  ४६<br/>
अपुरुषार्थत्वमुभयथा  ४७<br/>
न गतिविशेषात्  ४८<br/>
निष्क्रियस्य तदसम्भवात्  ४९<br/>
मूर्त्तत्वाद्घटादिवत्समानधर्मापत्तावपसिद्धान्तः  ५०<br/>
गतिश्रुतिरप्युपाधियोगादाकाशवत्  ५१<br/>
न कर्मणाप्यतद्धर्मत्वात्  ५२<br/>
अतिप्रसक्तिरन्यधर्मत्वे  ५३<br/>
निर्गुणादिश्रुतिविरोधश्चेति  ५४<br/>
तद्योगोऽप्यविवेकान्न समानत्वम्  ५५<br/>
विपर्ययाद्बन्धः  ५६-१<br/>
नियतकारणात्तदुच्छित्तिर्ध्वान्तवत्  ५६-२<br/>
प्रधानाविवेकादन्याविवेकस्य तद्धाने हानम्  ५७<br/>
वाङ्मात्रं न तु तत्त्वं चित्तस्थितेः  ५८<br/>
युक्तितोऽपि न बाध्यते दिङ्मूढवदपरोक्षादृते  ५९<br/>
अचाक्षुषाणामनुमानेन बोधो धूमादिभिरिव वह्नेः  ६०<br/>
सत्त्वरजस्तमसां साम्यावस्था प्रकृतिः प्रकृतेर्महान्महतोऽहंकारोऽहंकारात्पञ्च <br/>
तन्मात्राण्युभयमिन्द्रियं तन्मात्रेभ्यः स्थूलभूतानि पुरुष इति पञ्चविंशतिर्गणः  ६१<br/>
स्थूलात्पञ्चतन्मात्रस्य  ६२<br/>
बाह्याभ्यन्तराभ्यां तैश्चाहंकारस्य  ६३<br/>
तेनान्तःकरणस्य  ६४<br/>
ततः प्रकृतेः  ६५<br/>
संहतपरार्थत्वात्पुरुषस्य  ६६<br/>
मूले मूलाभावादमूलं मूलम्  ६७<br/>
पारम्पर्येऽप्येकत्र परिनिष्ठेति संज्ञामात्रम्  ६८<br/>
समानः प्रकृतेर्द्वयोः  ६९<br/>
अधिकारित्रैविध्यान्न नियमः  ७०<br/>
महदाख्यमाद्यं कार्यं तन्मनः  ७१<br/>
चरमोऽहंकारः  ७२<br/>
तत्कार्यत्वमुत्तरेषाम्  ७३<br/>
आद्यहेतुता तद्द्वारा पारम्पर्येऽप्यणुवत्  ७४<br/>
पूर्वभावित्वे द्वयोरेकतरस्य हानेऽन्यतरयोगः  ७५<br/>
परिच्छिन्नं न सर्वोपादानम्  ७६<br/>
तदुत्पत्तिश्रुतेश्च  ७७<br/>
नावस्तुनो वस्तुसिद्धिः  ७८<br/>
अबाधाददुष्टकारणजन्यत्वाच्च नावस्तुत्वम्  ७९<br/>
भावे तद्योगेन तत्सिद्धिरभावे तदभावात्कुतस्तरां तत्सिद्धिः  ८०<br/>
न कर्मण उपादानायोगात्  ८१<br/>
नानुश्रविकादपि तत्सिद्धिः साध्यत्वेनावृत्तियोगादपुरुषार्थत्वम्  ८२<br/>
तत्र प्राप्तविवेकस्यानावृत्तिश्रुतिः  ८३<br/>
दुःखाद्दुःखं जलाभिषेकवन्न जाड्यविमोकः  ८४<br/>
काम्येऽकाम्येऽपि साध्यत्वाविशेषात्  ८५<br/>
निजमुक्तस्य बन्धध्वंसमात्रं परं न समानत्वम्  ८६<br/>
द्वयोरेकतरस्य वाप्यसंनिकृष्टार्थपरिच्छित्तिः प्रमा तत्साधकतमं यत्तत्  ८७<br/>
त्रिविधं प्रमाणं तत्सिद्धौ सर्वसिद्धेर्नाधिक्यसिद्धिः  ८८<br/>
यत्सम्बद्धं सत्तदाकारोल्लेखि विज्ञानं तत्प्रत्यक्षम्  ८९<br/>
योगिनामबाह्यप्रत्यक्षत्वान्न दोषः  ९०<br/>
लीनवस्तुलब्धातिशयसम्बन्धाद्वादोषः  ९१<br/>
ईश्वरासिद्धेः  ९२<br/>
मुक्तबद्धयोरन्यतराभावान्न तत्सिद्धिः  ९३<br/>
उभयथाप्यसत्करत्वम्  ९४<br/>
मुक्तात्मनः प्रशंसा उपासा सिद्धस्य वा  ९५<br/>
तत्संनिधानादधिष्ठातृत्वं मणिवत्  ९६<br/>
विशेषकार्येष्वपि जीवानाम्  ९७<br/>
सिद्धरूपबोद्धृत्वाद्वाक्यार्थोपदेशः  ९८<br/>
अन्तःकरणस्य तदुज्ज्वलितत्वाल्लोहवदधिष्ठातृत्वम्  ९९<br/>
प्रतिबन्धदृशः प्रतिबद्धज्ञानमनुमानम्  १००<br/>
आप्तोपदेशः शब्दः  १०१<br/>
उभयसिद्धिः प्रमाणात्तदुपदेशः  १०२<br/>
सामान्यतो दृष्टादुभयसिद्धिः  १०३<br/>
चिदवसानो भोगः  १०४<br/>
अकर्तुरपि फलोपभोगोऽन्नाद्यवत्  १०५<br/>
अविवेकाद्वा तत्सिद्धेः कर्तुः फलावगमः  १०६<br/>
नोभयं च तत्त्वाख्याने  १०७<br/>
विषयोऽविषयोऽप्यतिदूरादेर्हानोपादानाभ्यामिन्द्रियस्य  १०८<br/>
सौक्ष्म्यात्तदनुपलब्धिः  १०९<br/>
कार्यदर्शनात्तदुपलब्धेः  ११०<br/>
वादिविप्रतिपत्तेस्तदसिद्धिरिति चेत्  १११<br/>
तथाप्येकतरदृष्ट्यैकतरसिद्धेर्नापलापः  ११२<br/>
त्रिविधविरोधापत्तेः  ११३<br/>
नासदुत्पादो नृशृङ्गवत्  ११४<br/>
उपादाननियमात्  ११५<br/>
सर्वत्र सर्वदा सर्वासम्भवात्  ११६<br/>
शक्तस्य शक्यकरणात्  ११७<br/>
कारणभावाच्च  ११८<br/>
न भावे भावयोगश्चेत्  ११९<br/>
नाभिव्यक्तिनिबन्धनौ व्यवहाराव्यवहारौ  १२०<br/>
नाशः कारणलयः  १२१<br/>
पारम्पर्यतोऽन्वेषणाद्बीजान्नरवत्  १२२<br/>
उत्पत्तिवद्वादोषः  १२३<br/>
हेतुमदनित्यमव्यापि सक्रियमनेकमाश्रितं लिङ्गम्  १२४<br/>
आञ्जस्यादभेदतो वा गुणसामान्यादेस्तत्सिद्धिः प्रधानव्यपदेशाद्वा  १२५<br/>
त्रिगुणाचेतनत्वादि द्वयोः  १२६<br/>
प्रीत्यप्रीतिविषादाद्यैर्गुणानामन्योन्यं वैधर्म्यम्  १२७<br/>
लघ्वादिधर्मैरन्योन्यं साधर्म्यं वैधर्म्यं गुणानाम्  १२८<br/>
उभयान्यत्वात्कार्यत्वं महदादेर्घटादिवत्  १२९<br/>
परिमाणात्  १३०<br/>
समन्वयात्  १३१<br/>
शक्तितश्चेति  १३२<br/>
तद्धाने प्रकृतिः पुरुषो वा  १३३<br/>
तयोरन्यत्वे तुच्छत्वम्  १३४<br/>
कार्यात्कारणानुमानं तत्साहित्यात्  १३५<br/>
अव्यक्तं त्रिगुणाल्लिङ्गात्  १३६<br/>
तत्कार्यतस्तत्सिद्धेर्नापलापः  १३७<br/>
सामान्येन विवादाभावाद्धर्मवन्न साधनम्  १३८<br/>
शरीरादिव्यतिरिक्तः पुमान्  १३९<br/>
संहतपरार्थत्वात्  १४०<br/>
त्रिगुणादिविपर्ययात्  १४१<br/>
अधिष्ठानाच्चेति  १४२<br/>
भोक्तृभावात्  १४३<br/>
कैवल्यार्थं प्रवृत्तेः  १४४<br/>
जडप्रकाशायोगात्प्रकाशः  १४५<br/>
निर्गुणत्वान्न चिद्धर्मा  १४६<br/>
श्रुत्या सिद्धस्य नापलापस्तत्प्रत्यक्षबाधात्  १४७<br/>
सुषुप्त्याद्यसाक्षित्वम्  १४८<br/>
जन्मादिव्यवस्थातः पुरुषबहुत्वम्  १४९<br/>
उपाधिभेदेऽप्येकस्य नानायोग आकाशस्येव घटादिभिः  १५०<br/>
उपाधिर्भिद्यते न तु तद्वान्  १५१<br/>
एवमेकत्वेन परिवर्तमानस्य न विरुद्धधर्माध्यासः  १५२<br/>
अन्यधर्मत्वेऽपि नारोपात्तत्सिद्धिरेकत्वात्  १५३<br/>
नाद्वैतश्रुतिविरोधो जातिपरत्वात्  १५४<br/>
विदितबन्धकारणस्य दृष्ट्या तद्रूपम्  १५५<br/>
नान्धादृष्ट्या चक्षुष्मतामनुपलम्भः  १५६<br/>
वामदेवादिर्मुक्तो नाद्वैतम्  १५७<br/>
अनादावद्य यावदभावाद्भविष्यदप्येवम्  १५८<br/>
इदानीमिव सर्वत्र नात्यन्तोच्छेदः  १५९<br/>
व्यावृत्तोभयरूपः  १६०<br/>
अक्षसम्बन्धात्साक्षित्वम्  १६१<br/>
नित्यमुक्तत्वम्  १६२<br/>
औदासीन्यं चेति  १६३<br/>
उपरागात्कर्तृत्वं <br/>
चित्सांनिध्याच्चित्सांनिध्यात्  १६४<br/>
इति प्रथमोऽध्यायः<br/>
<br/>
<a name="chapter2">द्वितीयोऽध्यायः</a><br/>
विमुक्तमोक्षार्थं स्वार्थं वा प्रधानस्य  १<br/>
विरक्तस्य तत्सिद्धेः  २<br/>
न श्रवणमात्रात्तत्सिद्धिरनादिवासनाया बलवत्त्वात्  ३<br/>
बहुभृत्यवद्वा प्रत्येकम्  ३<br/>
प्रकृतिवास्तवे च पुरुषस्याध्याससिद्धिः  ४<br/>
कार्यतस्तत्सिद्धेः  ५<br/>
चेतनोद्देशान्नियमः कण्टकमोक्षवत्  ६<br/>
अन्ययोगेऽपि तत्सिद्धिर्नाञ्जस्येनायोदाहवत्  ७<br/>
रागविरागयोर्योगः सृष्टिः  ८<br/>
महदादिक्रमेण पञ्चभूतानाम्  ९<br/>
आत्मार्थत्वात्सृष्टेर्नैषामात्मार्थ आरम्भः  १०<br/>
दिक्कालावाकाशादिभ्यः  ११<br/>
अध्यवसायो बुद्धिः  १२<br/>
तत्कार्यं धर्मादिः  १३<br/>
महदुपरागाद्विपरीतम्  १४<br/>
अभिमानोऽहंकारः  १५<br/>
एकादशपञ्चतन्मात्रं तत्कार्यम्  १६<br/>
सात्त्विकमेकादशकं प्रवर्तते वैकृतादहंकारात्  १७<br/>
कर्मेन्द्रियबुद्धीन्द्रियैरान्तरमेकादशकम्  १८<br/>
आहङ्कारिकत्वश्रुतेर्न भौतिकानि  १९<br/>
देवतालयश्रुतिर्नारम्भकस्य  २०<br/>
तदुत्पत्तिश्रुतेर्विनाशदर्शनाच्च  २१<br/>
अतीन्द्रियमिन्द्रियं भ्रान्तानामधिष्ठाने  २२<br/>
शक्तिभेदेऽपि भेदसिद्धौ नैकत्वम्  २३<br/>
न कल्पनाविरोधः प्रमाणदृष्टस्य  २४<br/>
उभयात्मकं मनः  २५<br/>
गुणपरिणामभेदान्नानात्वमवस्थावत्  १६<br/>
रूपादिरसमलान्त उभयोः  २७<br/>
द्रष्टृत्वादिरात्मनः करणत्वमिन्द्रियाणाम्  २८<br/>
त्रयाणां स्वालक्षण्यम्  २९<br/>
सामान्यकरणवृत्तिः प्राणाद्या वायवः पञ्च  ३०<br/>
क्रमशोऽक्रमशश्चेन्द्रियवृत्तिः  ३१<br/>
वृत्तयः पञ्चतय्यः क्लिष्टाक्लिष्टाः  ३२<br/>
तन्निवृत्तावुपशान्तोपरागः स्वस्थः  ३३<br/>
कुसुमवच्च मणिः  ३४<br/>
पुरुषार्थं करणोद्भवोऽप्यदृष्ठोल्लासात्  ३५<br/>
धेनुवद्वत्साय  ३६<br/>
करणं त्रयोदशविधमवान्तरभेदात्  ३७<br/>
इन्द्रियेषु साधकतमत्वगुणयोगात्कुठारवत्  ३८<br/>
द्वयोः प्रधानं मनो लोकवद्भृत्यवर्गेषु  ३९<br/>
अव्यभिचारात्  ४०<br/>
तथाशेषसंस्काराधारत्वात् ४१<br/>
स्मृत्यानुमानाच्च  ४२<br/>
सम्भवेन्न स्वतः  ४३<br/>
आपेक्षिको गुणप्रधानभावः क्रियाविशेषात्  ४४<br/>
तत्कर्मार्जितत्वात्तदर्थमभिचेष्टा लोकवत्  ४५<br/>
समानकर्मयोगे बुद्धेः प्राधान्यं लोकवल्लोकवत्  <br/>
४६<br/>
इति द्वितीयोऽध्यायः<br/>
<br/>
<a name="chapter3">तृतीयोऽध्यायः</a><br/>
अविशेषाद्विशेषारम्भः  १<br/>
तस्माच्छरीरस्य  २<br/>
तद्बीजात्संसृतिः  ३<br/>
आविवेकाच्च प्रवर्तनमविशेषाणाम्  ४<br/>
उपभोगादितरस्य  ५<br/>
सम्प्रति परिमुक्तो द्वाभ्याम्  ६<br/>
मातापितृजं स्थूलं प्रायश इतरन्न तथा  ७<br/>
पूर्वोत्पत्तेस्तत्कार्यत्वं भोगादेकस्य नेतरस्य  ८<br/>
सप्तदशैकं लिङ्गम्  ९<br/>
व्यक्तिभेदः  कर्मविशेषात्  १०<br/>
तदधिष्ठानाश्रये देहे तद्वादात्तद्वादः  ११<br/>
न स्वातन्त्र्यात्तदृते छायावच्चित्रवच्च  १२<br/>
मूर्तत्वेऽपि न संघातयोगात्तरणिवत्  १३<br/>
अनुपरिमाणं तत्कृतिश्रुतेः  १४<br/>
तदन्नमयत्वश्रुतेश्च  १५<br/>
पुरुषार्थं संसृतिर्लिङ्गानां सूपकारवद्राज्ञः  १६<br/>
पाञ्चभौतिको देहः  १७<br/>
चातुर्भौतिकमित्येके  १८<br/>
ऐकभौतिकमित्यपरे  १९<br/>
न सांसिद्धिकं चैतन्यं प्रत्येकादृष्टेः  २०<br/>
प्रपञ्चमरणाद्यभावश्च  २१<br/>
मदशक्तिवच्चेत्प्रत्येकपरिदृष्टे सांहत्ये तदुद्भवः  २२<br/>
ज्ञानान्मुक्तिः  २३<br/>
बन्धो विपर्ययात्  २४<br/>
नियतकारणत्वान्न समुच्चयविकल्पौ  २५<br/>
स्वप्नजागराभ्यामिव मायिकामायिकाभ्यां नोभयोर्मुक्तिः पुरुषस्य  २६<br/>
इतरस्यापि नात्यन्तिकम्  २७<br/>
संकल्पितेऽप्येवम्  २८<br/>
भावनोपचयाच्छुद्धस्य सर्वं प्रकृतिवत्  २९<br/>
रागोपहतिर्ध्यानम्  ३०<br/>
वृत्तिनिरोधात्तत्सिद्धिः  ३१<br/>
धारणासनस्वकर्मणा तत्सिद्धिः  ३२<br/>
निरोधश्छर्दिविधारणाभ्याम्  ३३<br/>
स्थिरसुखमासनम्  ३४<br/>
स्वकर्म स्वाश्रमविहितकर्मानुष्ठानम्  ३५<br/>
वैराग्यादभ्यासाच्च  ३६<br/>
विपर्ययभेदाः पञ्च  ३७<br/>
अशक्तिरष्टाविंशतिधा तु  ३८<br/>
तुष्टिर्नवधा  ३९<br/>
सिद्धिरष्टधा  ४०<br/>
अवान्तरभेदाः पूर्ववत्  ४१<br/>
एवमितरस्याः  ४३<br/>
आध्यात्मिकादिभेदान्नवधा तुष्टिः  ४४<br/>
ऊहादिभिः सिद्धिः  ४५<br/>
नेतरादितरहानेन विना  ४६<br/>
दैवादिप्रभेदा  ४७<br/>
आब्रह्मस्तम्बपर्यन्तं तत्कृते सृष्टिराविवेकात्  ४८<br/>
ऊर्ध्वं सत्त्वविशाला  ४९<br/>
तमोविशाला मूलतः  ५०<br/>
मध्ये रजोविशाला  ५१<br/>
कर्मवैचित्र्यात्प्रधानचेष्टा गर्भदासवत्   ५२<br/>
आवृत्तिस्तत्राप्युत्तरोत्तरयोनियोगाद्धेयः  ५३<br/>
समानं जरामरणादिजं दुःखम्  ५४<br/>
न कारणलयात्कृतकृत्यता मग्नवदुत्थानात्  ५५<br/>
अकार्यत्वेऽपि तद्योगः पारवश्यात्  ५६<br/>
स हि सर्ववित्सर्वकर्ता  ५७<br/>
ईदृशेश्वरसिद्धिः सिद्धा  ५८<br/>
प्रधानसृष्टिः परार्थं स्वतोऽप्यभोक्तृत्वादुष्ट्रकुन्नमवहनवत्  ५९<br/>
अचेतनत्वेऽपि क्षीरवच्चेष्टितं प्रधानस्य  ६०<br/>
कर्मवद्दृष्टेर्वा कालादेः  ६१<br/>
स्वभावाच्चेष्टितमनभिसंधानाद्भृत्यवत्  ६२<br/>
कर्माकृष्टेर्वानादितः  ६३<br/>
विविक्तबोधात्सृष्टिनिवृत्तिः प्रधानस्य सूदवत्पाके  ६४<br/>
इतर इतरवत्तद्दोषात्  ६५<br/>
द्वयोरेकतरस्य वौदासीन्यमपवर्गः  ६६<br/>
अन्यसृष्ट्युपरागेऽपि न विरज्यते प्रबुद्धरज्जुतत्त्वस्यैवोरगः  ६७<br/>
कर्मनिमित्तयोगाच्च  ६८<br/>
नैरपेक्ष्येऽपि प्रकृत्युपकारेऽविवेको निमित्तम्  ६९<br/>
नर्तकीवत्प्रवृत्तस्यापि निवृत्तिश्चारितार्थ्यात्  ७०<br/>
दोषबोधेऽपि नोपसर्पणं प्रधानस्य कुलवधूवत्  ७१<br/>
नैकान्ततो बन्धमोक्षौ पुरुषस्याविवेकादृते  ७२<br/>
प्रकृतेराञ्जस्यात्ससङ्गत्वात्पशुवत्  ७३<br/>
रूपैः सप्तभिरात्मानं बध्नाति प्राधानं कोशकारवद्विमोचयत्येकरूपेण  ७४<br/>
निमित्तत्वमविवेकस्य न दृष्टहानिः  ७५<br/>
तत्त्वाभ्यासान्नेति नेतीति त्यागाद्विवेकसिद्धिः  ७६<br/>
अधिकारिप्रभेदान्न नियमः  ७७<br/>
बाधितानुवृत्त्या मध्यविवेकतोऽप्युपभोगः  ७८<br/>
जीवन्मुक्तश्च  ७९<br/>
उपदेश्योपदेष्टृत्वात्तत्सिद्धिः  ८०<br/>
श्रुतिश्च  ८१<br/>
इतरथान्धपरम्परा  ८२<br/>
चक्रभ्रमणवद्धृतशरीरः  ८३<br/>
संस्कारलेशतस्तत्सिद्धिः  ८४<br/>
विवेकान्निःशेषदुःखनिवृत्तौ कृतकृत्यता नेतरान्नेतरात्  <br/>
८५<br/>
इति तृतीयोऽध्यायः<br/>
<br/>
<a name="chapter4">चतुर्थोऽध्यायः</a><br/>
राजपुत्रवत्तत्त्वोपदेशात्  १<br/>
पिशाचवदन्यार्थोपदेशेऽपि  २<br/>
आवृत्तिरसकृदुपदेशात्  ३<br/>
पितापुत्रवदुभयोर्दृष्टत्वात्  ४<br/>
श्येनवत्सुखदुःखी त्यागवियोगाभ्याम्  ५<br/>
अहिनिर्व्लयनीवत्  ६<br/>
छिन्नहस्तवद्वा  ७<br/>
असाधनानुचिन्तनं बन्धाय भरतवत्  ८<br/>
बहुभिर्योगे विरोधो रागादिभिः कुमारीशङ्खवत्  ९<br/>
द्वाभ्यामपि तथैव  १०<br/>
निराशः सुखी पिङ्गलावत्  ११<br/>
अनारम्भेऽपि परगृहे सुखी सर्पवत्  १२<br/>
बहुशास्त्रगुरूपासनेऽपि सारादानं षट्पदवत्  १३<br/>
इषुकारवन्नैकचित्तस्य समाधिहानिः  १४<br/>
कृतनियमलङ्घनादानर्थक्यं लोकवत्  १५<br/>
तद्विस्मरणेऽपि भेकीवत्  १६<br/>
नोपदेशश्रवणेऽपि कृतकृत्यता परामर्शादृते विरोचनवत्  १७<br/>
दृष्टस्तयोरिन्द्रस्य  १८<br/>
प्रणतिब्रह्मचर्योपसर्पणानि कृत्वा सिद्धिर्बहुकालात्तद्वत्  १९<br/>
न कालनियमो वामदेववत्  २०<br/>
अध्यस्तरूपोपासनात्पारम्पर्येण यज्ञोपासकानामिव  २१<br/>
इतरलाभेऽप्यावृत्तिः पञ्चाग्नियोगतो जन्मश्रुतेः  २२<br/>
विरक्तस्य हेयहानमुपादेयोपादानं हंसक्षीरवत्  २३<br/>
लब्धातिशययोगाद्वा तद्वत्  २४<br/>
न कामचारित्वं रागोपहते शुकवत्  २५<br/>
गुणयोगाद्बद्धः शुकवत्  २६<br/>
न भोगाद्रागशान्तिर्मुनिवत्  २७<br/>
दोषदर्शनादुभयोः  २८<br/>
न मलिनचेतस्युपदेशबीजप्ररोहोऽजवत्  २९<br/>
नाभासमात्रमपि मलिनदर्पणवत्  ३०<br/>
न तज्जस्यापि तद्रूपता पङ्कजवत्  ३१<br/>
न भूतियोगेऽपि कृतकृत्यतोपास्यसिद्धिवदुपास्यसिद्धिवत्  ३२<br/>
इति चतुर्थोऽध्यायः<br/>
<br/>
<a name="chapter5">पञ्चमोऽध्यायः</a><br/>
मङ्गलाचरणं शिष्टाचारात्फलदर्शनाच्छ्रुतितश्चेति  १<br/>
नेश्वराधिष्ठिते फलनिष्पत्तिः कर्मणा तत्सिद्धेः  २<br/>
स्वोपकारादधिष्ठानं लोकवत्  ३<br/>
लौकिकेश्वरवदितरथा  ४<br/>
पारिभाषिको वा  ५<br/>
न रागादृते तत्सिद्धिः प्रतिनियतकारणत्वात्  ६<br/>
तद्योगेऽपि न नित्यमुक्तः  ७<br/>
प्रधानशक्तियोगाच्चेत्सङ्गापत्तिः  ८<br/>
सत्तामात्राच्चेत्सर्वैश्वर्यम्  ९<br/>
प्रमाणाभावान्न तत्सिद्धिः  १०<br/>
सम्बन्धाभावान्नानुमानम्  ११<br/>
श्रुतिरपि प्रधानकार्यत्वस्य  १२<br/>
नाविद्याशक्तियोगो निःसङ्गस्य  १३<br/>
तद्योगे तत्सिद्धावन्योन्याश्रयत्वम्  १४<br/>
न बीजान्नरवत्सादिसंसारश्रुतेः  १५<br/>
विद्यातोऽन्यत्वे ब्रह्मबाधप्रसङ्गः  १६<br/>
अबाधे नैष्फल्यम्  १७<br/>
विद्याबाध्यत्वे जगतोऽप्येवम्  १८<br/>
तद्रूपत्वे सादित्वम्  १९<br/>
न धर्मापलापः प्रकृतिकार्यवैचित्र्यात्  २०<br/>
श्रुतिलिङ्गादिभिस्तत्सिद्धिः  २१<br/>
न नियमः प्रमाणान्तरावकाशात्  २२<br/>
उभयत्राप्येवम्  २३<br/>
अर्थात्सिद्धिश्चेत्समानमुभयोः  २४<br/>
अन्तःकरणधर्मत्वं धर्मादीनाम्  २५<br/>
गुणादीनां च नात्यन्तबाधः  २६<br/>
पञ्चावयवयोगात्सुखसंवित्तिः  २७<br/>
न सकृद्ग्रहणात्सम्बन्धसिद्धिः  २८<br/>
नियतधर्मसाहित्यमुभयोरेकतरस्य वा व्याप्तिः  २९<br/>
न तत्त्वान्तरं वस्तुकल्पनाप्रसक्तेः  ३०<br/>
निजशक्त्युद्भवमित्याचार्याः  ३१<br/>
आधेयशक्तियोग इति पञ्चशिखः  ३२<br/>
न स्वरूपशक्तिर्नियमः पुनर्वादप्रसक्तेः  ३३<br/>
विशेषणानर्थक्यप्रसक्तेः  ३४<br/>
पल्लवादिष्वनुपपत्तेश्च  ३५<br/>
आधेयशक्तिसिद्धौ निजशक्तियोगः समानन्यायात्  ३६<br/>
वाच्यवाचकभावः सम्बन्धः शब्दार्थयोः  ३७<br/>
त्रिभिः सम्बन्धसिद्धिः  ३८<br/>
न कार्ये नियम उभयथा दर्शनात्  ३९<br/>
लोके व्युत्पन्नस्य वेदार्थप्रतीतिः  ४०<br/>
न त्रिभिरपौरुषेयत्वाद्वेदस्य तदर्थस्यातीन्द्रियत्वात्  ४१<br/>
न यज्ञादेः स्वरूपतो धर्मत्वं वैशिष्ट्यात्  ४२<br/>
निजशक्तिर्व्युत्पत्त्या व्यवच्छिद्यते  ४३<br/>
योग्यायोग्येषु प्रतीतिजनकत्वात्तत्सिद्धिः  ४४<br/>
न नित्यत्वं वेदानां कार्यत्वश्रुतेः  ४५<br/>
न पौरुषेयत्वं तत्कर्तुः पुरुषस्याभावात्  ४६<br/>
मुक्तामुक्तयोरयोग्यत्वात्  ४७<br/>
नापौरुषेयत्वान्नित्यत्वमन्नरादिवत्  ४८<br/>
तेषामपि तद्योगे दृष्टबाधादिप्रसक्तिः  ४९<br/>
यस्मिन्नदृष्टेऽपि कृतबुद्धिरुपजायते तत्पौरुषेयम्  ५०<br/>
निजशक्त्यभिव्यक्तेः स्वतः प्रामाण्यम्  ५१<br/>
नासतः ख्यानं नृशृङ्गवत्  ५२<br/>
न सतो बाधदर्शनात्  ५३<br/>
नानिर्वचनीयस्य तदभावात्  ५४<br/>
नान्यथाख्यातिः स्ववचोव्याघातात्  ५५<br/>
सदसत्ख्यातिर्बाधाबाधात्  ५६<br/>
प्रतीत्यप्रतीतिभ्यां न स्फोटात्मकः शब्दः  ५७<br/>
न शब्दनित्यत्वं कार्यताप्रतीतेः  ५८<br/>
पूर्वसिद्धसत्त्वस्याभिव्यक्तिर्दीपेनेव घटस्य  ५९<br/>
सत्कार्यसिद्धान्तश्चेत्सिद्धसाधनम्  ६०<br/>
नाद्वैतमात्मनो लिङ्गात्तद्भेदप्रतीतेः  ६१<br/>
नानात्मनापि प्रत्यक्षबाधात्  ६२<br/>
नोभाभ्यां तेनैव  ६३<br/>
अन्यपरत्वमविवेकानां तत्र  ६४<br/>
नात्माविद्या नोभयं जगदुपादानकारणं निःसङ्गत्वात्  ६५<br/>
नैकस्यानन्दचिद्रूपत्वे द्वयोर्भेदात्  ६६<br/>
दुःखनिवृत्तेर्गौणः  ६७<br/>
विमुक्तिप्रशंसा मन्दानाम्  ६८<br/>
न व्यापकत्वं मनसः करणत्वादिन्द्रियत्वाद्वा  ६९<br/>
सक्रियत्वाद्गतिश्रुतेः  ७०<br/>
न निर्भागत्वं तद्योगाद्घटवत्  ७१<br/>
प्रकृतिपुरुषयोरन्यत्सर्वमनित्यम्  ७२<br/>
न भागलाभो भागिनः निर्भागत्वश्रुतेः  ७३<br/>
नानन्दाभिव्यक्तिर्मुक्तिर्निर्धर्मत्वात्  ७४<br/>
न विशेषगुणोच्छित्तिस्तद्वत्  ७५<br/>
न विशेषगतिर्निष्क्रियस्य  ७६<br/>
नाकारोपरागोच्छित्तिः क्षणिकत्वादिदोषात्  ७७<br/>
न सर्वोच्छित्तिरपुरुषार्थत्वादिदोषात्  ७८<br/>
एवं शून्यमपि  ७९<br/>
संयोगाश्च वियोगान्ता इति न देशादिलाभोऽपि  ८०<br/>
न भागियोगो भागस्य  ८१<br/>
नाणिमादियोगोऽप्यवश्यम्भावित्वात्तदुच्छित्तेरितरयोगवत्  ८२<br/>
नेन्द्रादिपदयोगोऽपि तद्वत्  ८३<br/>
न भूतप्रकृतित्वमिन्द्रियाणामाहङ्कारिकत्वश्रुतेः  ८४<br/>
न षट्पदार्थनियमस्तद्बोधान्मुक्तिः  ८५<br/>
षोडशादिष्वप्येवम्  ८६<br/>
नाणुनित्यता तत्कार्यत्वश्रुतेः  ८७<br/>
न निर्भागत्वं कार्यत्वात्  ८८<br/>
न रूपनिबन्धनात्प्रत्यक्षनियमः  ८९<br/>
न परिमाणचातुर्विध्यं द्वाभ्यां तद्योगात्   ९०<br/>
अनित्यत्वेऽपि स्थिरतायोगात्प्रत्यभिज्ञानं सामान्यस्य  ९१<br/>
न तदपलापस्तस्मात्  ९२<br/>
नान्यनिवृत्तिरूपत्वं भावप्रतीतेः  ९३<br/>
न तत्त्वान्तरं सादृश्यं प्रत्यक्षोपलब्धेः  ९४<br/>
निजशक्त्यभिव्यक्तिर्वा वैशिष्ट्यात्तदुपलब्धेः  ९५<br/>
न संज्ञासंज्ञिसम्बन्धोऽपि  ९६<br/>
न सम्बन्धनित्यतोभयानित्यत्वात्  ९७<br/>
नाजः सम्बन्धो धर्मिग्राहकमानबाधात्  ९८<br/>
न समवायोऽस्ति प्रमाणाभावात्  ९९<br/>
उभयत्राप्यन्यथासिद्धेर्न प्रत्यक्षमनुमानं वा  १००<br/>
नानुमेयत्वमेव क्रियाया नेदिष्ठस्य तत्तद्वतोरेवापरोक्षप्रतीतेः  १०१<br/>
न पाञ्चभौतिकं शरीरं बहूनामुपादानायोगात्  १०२<br/>
न स्थूलमिति नियम आतिवाहिकस्यापि विद्यमानत्वात्  १०३<br/>
नाप्राप्तप्रकाशकत्वमिन्द्रियाणामप्राप्तेः सर्वप्राप्तेर्वा  १०४<br/>
न तेजोऽपसर्पणात्तैजसं चक्षुर्वृत्तितस्तत्सिद्धेः  १०५<br/>
प्राप्तार्थप्रकाशलिङ्गाद्वृत्तिसिद्धिः  १०६<br/>
भागगुणाभ्यां तत्त्वान्तरं वृत्तिः सम्बन्धार्थं सर्पतीति  १०७<br/>
न द्रव्यनियमस्तद्योगात्  १०८<br/>
न देशभेदेऽप्यन्योपादानतास्मदादिवन्नियमः  १०९<br/>
निमित्तव्यपदेशात्तद्व्यपदेशः  ११०<br/>
ऊष्मजाण्डजजरायुजोद्भिज्जसांकल्पिकसांसिद्धिकं चेति न नियमः  १११<br/>
सर्वेषु पृथिव्युपादानमसाधारण्यात्तद्व्यपदेशः पूर्ववत्  ११२<br/>
न देहारम्भकस्य प्राणत्वमिन्द्रियशक्तितस्तत्सिद्धेः  ११३<br/>
भोक्तुरधिष्ठानाद्भोगायतननिर्माणमन्यथा पूतिभावप्रसङ्गात्  ११४<br/>
भृत्यद्वारा स्वाम्यधिष्ठितिर्नैकान्तात्  ११५<br/>
समाधिसुषुप्तिमोक्षेषु ब्रह्मरूपता  ११६<br/>
द्वयोः सबीजमन्यत्र तद्धतिः  ११७<br/>
द्वयोरिव त्रयस्यापि दृष्टत्वान्न तु द्वौ  ११८<br/>
वासनयानर्थख्यापनं दोषयोगेऽपि न निमित्तस्य प्रधानबाधकत्वम्  ११९<br/>
एकः संस्कारः क्रियानिर्वर्तको न तु प्रतिक्रियं संस्कारभेदा बहुकल्पनाप्रसक्तेः  १२०<br/>
न बाह्यबुद्धिनियमो वृक्षगुल्मलतौषधिवनस्पतितृणवीरुधादीनामपि भोक्तृभोगायतनत्वं पूर्ववत्  १२१<br/>
स्मृतेश्च  १२२<br/>
न देहमात्रतः कर्माधिकारित्वं वैशिष्ट्यश्रुतेः  १२३<br/>
त्रिधा त्रयाणां व्यवस्था कर्मदेहोपभोगदेहोभयदेहाः  १२४<br/>
न किं चिदप्यनुशयिनः  १२५<br/>
न बुद्ध्यादिनित्यत्वमाश्रयविशेषेऽपि वह्निवत्  १२६<br/>
आश्रयासिद्धेश्च  १२७<br/>
योगसिद्धयोऽप्यौषधादिसिद्धिवन्नापलपनीयाः  १२८<br/>
न भूतचैतन्यं प्रत्येकादृष्टेः सांहत्येऽपि च सांहत्येऽपि च  १२९<br/>
इति पञ्चमोऽध्यायः<br/>
<br/>
<a name="chapter6">षष्ठोऽध्यायः </a><br/>
अस्त्यात्मा नास्तित्वसाधनाभावात्  १<br/>
देहादिव्यतिरिक्तोऽसौ वैचित्र्यात्  २<br/>
षष्ठीव्यपदेशादपि  ३<br/>
न शिलापुत्रवद्धर्मिग्राहकमानबाधात्  ४<br/>
अत्यन्तदुःखनिवृत्त्या कृतकृत्यता  ५<br/>
यथा दुःखात्क्लेशः पुरुषस्य न तथा सुखादभिलाषः  ६<br/>
कुत्रापि कोऽपि सुखीति  ७<br/>
तदपि दुःखशबलमिति दुःखपक्षे निःक्षिपन्ते विवेचकाः  ८<br/>
सुखलाभाभावादपुरुषार्थत्वमिति चेन्न द्वैविध्यात्  ९<br/>
निर्गुणत्वमात्मनोऽसङ्गत्वादिश्रुतेः  १०<br/>
परधर्मत्वेऽपि तत्सिद्धिरविवेकात्  ११<br/>
अनादिरविवेकोऽन्यथा दोषद्वयप्रसक्तेः  १२<br/>
न नित्यः स्यादात्मवदन्यथानुच्छित्तिः  १३<br/>
प्रतिनियतकारणनाश्यत्वमस्य ध्वान्तवत्  १४<br/>
अत्रापि प्रतिनियमोऽन्वयव्यतिरेकात्  १५<br/>
प्रकारान्तरासम्भवादविवेक एव बन्धः  १६<br/>
न मुक्तस्य पुनर्बन्धयोगोऽप्यनावृत्तिश्रुतेः  १७<br/>
अपुरुषार्थत्वमन्यथा  १८<br/>
अविशेषापत्तिरुभयोः  १९<br/>
मुक्तिरन्तरायध्वस्तेर्न परः  २०<br/>
तत्राप्यविरोधः  २१<br/>
अधिकारित्रैविध्यान्न नियमः  २२<br/>
दार्ढ्यार्थमुत्तरेषाम्  २३<br/>
स्थिरसुखमासनमिति न नियमः  २४<br/>
ध्यानं निर्विषयं मनः  २५<br/>
उभयथाप्यविशेषश्चेन्नैवमुपरागनिरोधाद्विशेषः  २६<br/>
निःसङ्गेऽप्युपरागोऽविवेकात्  २७<br/>
जपास्फटिकयोरिव नोपरागः किं त्वभिमानः  २८<br/>
ध्यानधारणाभ्यासवैराग्यादिभिस्तन्निरोधः  २९<br/>
लयविक्षेपयोर्व्यावृत्त्येत्याचार्याः  ३०<br/>
न स्थाननियमश्चित्तप्रसादात्  ३१<br/>
प्रकृतेराद्योपादानतान्येषां कार्यत्वश्रुतेः  ३२<br/>
नित्यत्वेऽपि नात्मनो योग्यत्वाभावात्  ३३<br/>
श्रुतिविरोधान्न कुतर्कापसदस्यात्मलाभः  ३४<br/>
पारम्पर्येऽपि प्रधानानुवृत्तिरणुवत्  ३५<br/>
सर्वत्र कार्यदर्शनाद्विभुत्वम्  ३६<br/>
गतियोगेऽप्याद्यकारणताहानिरणुवत्  ३७<br/>
प्रसिद्धाधिक्यं प्रधानस्य न नियमः  ३८<br/>
सत्त्वादीनामतद्धर्मत्वं तद्रूपत्वात्  ३९<br/>
अनुपभोगेऽपि पुमर्थं सृष्टिः प्रधानस्योष्ट्रकुन्नमवहनवत्  ४०<br/>
कर्मवैचित्र्यात्सृष्टिवैचित्र्यम्  ४१<br/>
साम्यवैषम्याभ्यां कार्यद्वयम्  ४२<br/>
विमुक्तबोधान्न सृष्टिः प्रधानस्य लोकवत्  ४३<br/>
नान्योपसर्पणेऽपि मुक्तोपभोगो निमित्ताभावात्  ४४<br/>
पुरुषबहुत्वं व्यवस्थातः  ४५<br/>
उपाधिश्चेत्तत्सिद्धौ पुनर्द्वैतम्  ४६<br/>
द्वाभ्यामपि प्रमाणविरोधः  ४७<br/>
द्वाभ्यामप्यविरोधान्न पूर्वमुत्तरं च साधकाभावात्  ४८<br/>
प्रकाशतस्तत्सिद्धौ कर्मकर्तृविरोधः  ४९<br/>
जडव्यावृत्तो जडं प्रकाशयति चिद्रूपः  ५०<br/>
न श्रुतिविरोधो रागिणां वैराग्याय तत्सिद्धेः  ५१<br/>
जगत्सत्यत्वमदुष्टकारणजन्यत्वाद्बाधकाभावात्  ५२<br/>
प्रकारान्तरासम्भवात्सदुत्पत्तिः  ५३<br/>
अहंकारः कर्ता न पुरुषः  ५४<br/>
चिदवसाना भुक्तिस्तत्कर्मार्जितत्वात्  ५५<br/>
चन्द्रादिलोकेऽप्यावृत्तिर्निमित्तसद्भावात्  ५६<br/>
लोकस्य नोपदेशात्सिद्धिः पूर्ववत्  ५७<br/>
पारम्पर्येण तत्सिद्धौ विमुक्तिश्रुतिः  ५८<br/>
गतिश्रुतेश्च व्यापकत्वेऽप्युपाधियोगाद्भोगदेशकाललाभो व्योमवत्  ५९<br/>
अनधिष्ठितस्य पूतिभावप्रसङ्गान्न तत्सिद्धिः  ६०<br/>
अदृष्टद्वारा चेदसम्बद्धस्य तदसम्भवाज्जलादिवदन्नरे  ६१<br/>
निर्गुणत्वात्तदसम्भवादहंकारधर्मा ह्येते  ६२<br/>
विशिष्टस्य जीवत्वमन्वयव्यतिरेकात्  ६३<br/>
अहंकारकर्त्रधीना कार्यसिद्धिर्नेश्वराधीना प्रमाणाभावात्  ६४<br/>
अदृष्टोद्भूतिवत्समानत्वम्  ६५<br/>
महतोऽन्यत्  ६६<br/>
कर्मनिमित्तः प्रकृतेः स्वस्वामिभावोऽप्यनादिर्बीजान्नरवत्  ६७<br/>
अविवेकनिमित्तो वा पञ्चशिखः  ६८<br/>
लिङ्गशरीरनिमित्तक इति सनन्दनाचार्यः  ६९<br/>
यद्वा तद्वा तदुच्छित्तिः पुरुषार्थस्तदुच्छित्तिः पुरुषार्थः  ७०<br/>
इति षष्ठोऽध्यायः<br/>



<br/>

&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp इति सांख्यदर्शनम्  <br>


</p>

 
</div>

 
 


</div>


</div>

</div>
</div>

<script src="javascript/mobile_custom.js"></script>
</body>


</html>
