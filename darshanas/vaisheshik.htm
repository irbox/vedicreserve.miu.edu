<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<meta name="viewport" content="width=device-width,initial-scale=1.0">
<title>Vaisheshika Darshanam</title>
<link href="styles/vedic_literature.css" rel="stylesheet" type="text/css" />
</head>

<body>


<div id="container" >
<div id="gradient1"> 


  <div id="banner1"> 
  
  <div id="banner2"> 
<div id="maharishi">
</div>
  
  <h1> Maharishi University of Management </h1>
  
  </div>
    
  <div id="logo"> 
  
   <h2> Vedic Literature Collection</h2>
 
    </div>
 
  <div id="quote">
  
 <blockquote>"Close the eyes and transcend, open the eyes and read the Vedic Literature in Sanskrit." — Maharishi Mahesh Yogi</blockquote>
   
  </div>
 
  
  
   </div>
   
    
  <div id="content" style="height:29450px;">
  <div id="gradient">

 
 <div id="gradientbanner">
  
 <div id="navbanner"> 
 
 
<div class="navigation">  

<ul class= "nav-list">

<li class="buttons" >
<a href="http://vedicreserve.mum.edu/" > 40 Branches</a></li>


<li class="buttons" >
<a href="vaisheshik.htm" > Vaiśeṣika </a></li>

<li class="buttons" >
<a href="http://www.peterffreund.com/Dissertation/Freund_Dissertation_01_Introduction.pdf" > Reading Vedic Literature </a></li>

<li class="buttons" > <a href="https://mum.ent.sirsi.net/client/en_US/maharishivideolibrary/?rm=MSAE+114+THE+V0%7C%7C%7C1%7C%7C%7C0%7C%7C%7Ctrue" > Videos </a></li>

<li class="buttons" >
<a href="vaisheshika.pdf" > PDF </a></li>

<li class="buttons" >
<a href="vaisheshika_transliteration.pdf" > Transliteration </a></li>

<li class="buttons" >
<a href="http://vedicreserve.miu.edu/forty_branches_large_views/Vaisheshik.gif" > Vaiśeṣika in Physiology </a></li>

<li class="buttons" >
<a href="http://www.peterffreund.com/Dissertation/Freund_Dissertation_02_Vedic_Alphabet.pdf" > The Vedic Alphabet </a></li>

<li class="buttons" >
<a href="http://www.peterffreund.com/Dissertation/Freund_Dissertation_09_New_Paradigm_in_Education.pdf" > Consciousness-Based Education </a></li>


</ul>

</div>

</div>
</div>
<br>


<div id="text">

<div id="textname">

वैशेषिकदर्शनम्<font color="#0755b5"> (Vaiśeṣika Darśanam) </FONT>


</div>
<div id="border0"> 

</div> 

<ul id= "chapterbuttons">

<li id="chapterbuttons" class>

<div style="margin-left: 100px; margin-right: -275px; padding-left: 200px; padding-right: 600x;"> </div>


<span class="verses">

<li id="chapterbuttons" class>
<a href="#chapter1">Chapter 1 </a></li>

<li id="chapterbuttons" class>
<a href="#chapter2"> 2 </a></li>

<li id="chapterbuttons" class>
<a href="#chapter3"> 3 </a></li>

<li id="chapterbuttons" class>
<a href="#chapter4"> 4 </a></li>

<li id="chapterbuttons" class>
<a href="#chapter5"> 5 </a></li>

<li id="chapterbuttons" class>
<a href="#chapter6">6 </a></li>

<li id="chapterbuttons" class>
<a href="#chapter7"> 7 </a></li>

<li id="chapterbuttons" class>
<a href="#chapter8"> 8 </a></li>

<li id="chapterbuttons" class>
<a href="#chapter9"> 9 </a></li>

<li id="chapterbuttons" class>
<a href="#chapter10"> 10 </a></li>


</ul>

</span>

<div id="border1"> </div>


</div>

<br><div id="vedictext">
<h3><a name="chapter1">वैशेषिकदर्शनम्</a> </h3>

<p> 


प्रथमोऽध्यायः  प्रथम आह्निकः<br/>
अथातो धर्मं व्याख्यास्यामः  १<br/>
यतोऽभ्युदयनिःश्रेयससिद्धिः स धर्मः  २<br/>
तद्वचनादाम्नायस्य प्रामाण्यम्  ३<br/>
धर्मविशेषप्रसूताद्द्रव्यगुणकर्मसामान्यविशेषसमवायानां पदार्थानां साधर्म्यवैधर्म्याभ्यां तत्त्वज्ञानान्निःश्रेयसम्  ४<br/>
पृथिव्यापस्तेजो वायुराकाशं कालो दिगात्मा मन इति द्रव्याणि  ५<br/>
रूपरसगन्धस्पर्शाः संख्याः परिमाणानि पृथक्त्वं संयोगविभागौ परत्वापरत्वे बुद्धयः सुखदुःखे इच्छाद्वेषौ प्रयत्नाश्च गुणाः  ६<br/>
उत्क्षेपणमवक्षेपणमाकुञ्चनं प्रसारणं गमनमिति कर्माणि  ७<br/>
सदनित्यं द्रव्यवत्कार्यं कारणं सामान्यविशेषवदिति द्रव्यगुणकर्मणामविशेषः  ८<br/>
द्रव्यगुणयोः सजातीयारम्भकत्वं साधर्म्यम्  ९<br/>
द्रव्याणि द्रव्यान्तरमारभन्ते गुणाश्च गुणान्तरम्  १०<br/>
कर्म कर्मसाध्यं न विद्यते  ११<br/>
न द्रव्यं कार्यं कारणं च बधति  १२<br/>
उभयथा गुणाः  १३<br/>
कार्यविरोधि कर्म  १४<br/>
क्रियागुणवत्समवायिकारणमिति द्रव्यलक्षणम्  १५<br/>
द्रव्याश्रय्यगुणवान्संयोगविभागेष्वकारणमनपेक्ष इति गुणलक्षणम्  १६<br/>
एकद्रव्यमगुणं संयोगविभागेष्वनपेक्षकारणमिति कर्म लक्षणम्  १७<br/>
द्रव्यगुणकर्मणां द्रव्यं कारणं सामान्यम्  १८<br/>
तथा गुणः  १९<br/>
संयोगविभागवेगानां कर्म समानम्  २०<br/>
न द्रव्याणां कर्म  २१<br/>
व्यतिरेकात्  २२<br/>
द्रव्याणां द्रव्यं कार्यं सामान्यम्  २३<br/>
गुणवैधर्म्यान्न कर्मणां कर्म  २४<br/>
द्वित्वप्रभृतयः संख्याः पृथक्त्वसंयोगविभागाश्च  २५<br/>
असमवायात्सामान्यकार्यं कर्म न विद्यते  २६<br/>
संयोगानां द्रव्यम्  २७<br/>
रूपाणां रूपम्  २८<br/>
गुरुत्वप्रयत्नसंयोगानामुत्क्षेपणम्  २९<br/>
संयोगविभागाश्च कर्मणाम्  ३०<br/>
कारणसामान्ये द्रव्यकर्मणां कर्माकारणमुक्तम्  ३१<br/>
इति प्रथम आह्निकः<br/>
<br/>
प्रथमोऽध्यायः  द्वितीय आह्निकः<br/>
कारणाभावात्कार्याभावः  १<br/>
न तु कार्याभावात्कारणाभावः  २<br/>
सामान्य विशेष इति बुद्ध्यपेक्षम्  ३<br/>
भावोऽनुवृत्तेरेव हेतुत्वात्सामान्यमेव  ४<br/>
द्रव्यत्वं गुणत्वं कर्मत्वं च सामान्यानि विशेषाश्च  ५<br/>
अन्यत्रान्त्येभ्यो विशेषेभ्यः  ६<br/>
सदिति यतो द्रव्यगुणकर्मसु सा सत्ता  ७<br/>
द्रव्यगुणकर्मभ्योऽर्थान्तरं सत्ता  ८<br/>
गुणकर्मसु च भावान्न कर्म न गुणः  ९<br/>
सामान्यविशेषाभावेन च  १०<br/>
अनेकद्रव्यवत्त्वेन द्रव्यत्वमुक्तम्  ११<br/>
सामान्यविशेषाभावेन च  १२<br/>
तथा गुणेषु भावाद्गुणत्वमुक्तम्  १३<br/>
सामान्यविशेषाभावेन च  १४<br/>
कर्मसु भावात्कर्मत्वमुक्तम्  १५<br/>
सामान्यविशेषाभावेन च  १६<br/>
सदिति लिङ्गाविशेषाद्विशेषलिङ्गाभावाच्चैको भावः  १७<br/>
इति द्वितीय आह्निकः  इति प्रथमोऽध्यायः    <br/>
<br/>
<a name="chapter2">द्वितीयोऽध्यायः  प्रथम आह्निकः</a><br/>
रूपरसगन्धस्पर्शवती पृथिवी  १<br/>
रूपरसस्पर्शवत्य आपो द्रवाः स्निग्धाः  २<br/>
तेजो रूपस्पर्शवत्  ३<br/>
स्पर्शवान्वायुः  ४<br/>
त आकाशे न विद्यन्ते  ५<br/>
सर्पिर्जतुमधूच्छिष्टानामग्निसंयोगाद्द्रवत्वमद्भिः सामान्यम्  ६<br/>
त्रपुसीसलोहरजतसुवर्णानामग्निसंयोगाद्द्रवत्वमद्भिः सामान्यम्  ७<br/>
विषाणी ककुद्मान्प्रान्तेबालधिः सास्नावानिति गोत्वे दृष्टं लिङ्गम्  ८<br/>
स्पर्शश्च वायोः  ९<br/>
न च दृष्टानां स्पर्श इत्यदृष्टलिङ्गो वायुः  १०<br/>
अद्रव्यवत्त्वेन द्रव्यम्  ११<br/>
क्रियावत्त्वाद्गुणवत्त्वाच्च  १२<br/>
अद्रव्यवत्त्वेन नित्यत्वमुक्तम्  १३<br/>
वायोर्वायुसम्मूर्च्छनं नानात्वलिङ्गम्  १४<br/>
वायुसंनिकर्षे प्रत्यक्षाभावाद्दृष्टं लिङ्गं न विद्यते  १५<br/>
सामान्यतो दृष्टाच्चाविशेषः  १६<br/>
तस्मादागमिकम्  १७<br/>
संज्ञाकर्म त्वस्मद्विशिष्टानां लिङ्गम्  १८<br/>
प्रत्यक्षप्रवृत्तत्वात्संज्ञाकर्मणः  १९<br/>
निष्क्रमणं प्रवेशनमित्याकाशस्य लिङ्गम्  २०<br/>
तदलिङ्गमेकद्रव्यत्वात्कर्मणः  २१<br/>
कारणान्तरानुकॢप्तिवैधर्म्याच्च  २२<br/>
संयोगादभावः कर्मणः  २३<br/>
कारणगुणपूर्वकः कार्यगुणो दृष्टः  २४<br/>
कार्यान्तराप्रादुर्भावाच्च शब्दः स्पर्शवतामगुणः  २५<br/>
परत्र समवायात्प्रत्यक्षत्वाच्च नात्मगुणो न मनोगुणः  २६<br/>
परिशेषाल्लिङ्गमाकाशस्य  २७<br/>
द्रव्यत्वनित्यत्वे वायुना व्याख्याते  २८<br/>
तत्त्वं भावेन  २९<br/>
शब्दलिङ्गाविशेषाद्विशेषलिङ्गाभावाच्च  ३०<br/>
तदनुविधानादेकपृथक्त्वं चेति  ३१<br/>
इति प्रथम आह्निकः  <br/>
<br/>
द्वितीयोऽध्यायः  द्वितीय आह्निकः<br/>
पुष्पवस्त्रयोः सति संनिकर्षे गुणान्तराप्रादुर्भावो वस्त्रे गन्धाभावलिङ्गम्  १<br/>
व्यवस्थितः पृथिव्यां गन्धः  २<br/>
एतेनोष्णता व्याख्याता  ३<br/>
तेजस उष्णता  ४<br/>
अप्सु शीतता  ५<br/>
अपरस्मिन्नपरं युगपच्चिरं क्षिप्रमिति काललिङ्गानि  ६<br/>
द्रव्यत्वनित्यत्वे वायुना व्याख्याते  ७<br/>
तत्त्वं भावेन  ८<br/>
नित्येष्वभावादनित्येषु भावात्कारणे कालाख्येति  ९<br/>
इत इदमिति यतस्तद्दिश्यं लिङ्गम्  १०<br/>
द्रव्यत्वनित्यत्वे वायुना व्याख्याते  ११<br/>
तत्त्वं भावेन  १२<br/>
कार्यविशेषेण नानात्वम्  १३<br/>
आदित्यसंयोगाद्भूतपूर्वाद्भविष्यतो भूताच्च प्राची  १४<br/>
तथा दक्षिणा प्रतीची उदीची च  १५<br/>
एतेन दिगन्तरालानि व्याख्यातानि  १६<br/>
सामान्यप्रत्यक्षाद्विशेषाप्रत्यक्षाद्विशेषस्मृतेश्च संशयः  १७<br/>
दृष्टं च दृष्टवत्  १८<br/>
यथादृष्टमयथादृष्टत्वाच्च  १९<br/>
विद्याविद्यातश्च संशयः  २०<br/>
श्रोत्रग्रहणो योऽर्थः स शब्दः  २१<br/>
तुल्यजातीयेष्वर्थान्तरभूतेषु विशेषस्य उभयथा दृष्टत्वात्  २२<br/>
एकद्रव्यत्वान्न द्रव्यम्  २३<br/>
नापि कर्माचाक्षुषत्वात्  २४<br/>
गुणस्य सतोऽपवर्गः कर्मभिः साधर्म्यम्  २५<br/>
सतो लिङ्गाभावात्  २६<br/>
नित्यवैधर्म्यात्  २७<br/>
अनित्यश्चायं कारणतः  २८<br/>
न चासिद्धं विकारात्  २९<br/>
अभिव्यक्तौ दोषात्  ३०<br/>
संयोगाद्विभागाच्च शब्दाच्च शब्दनिष्पत्तिः  ३१<br/>
लिङ्गाच्चानित्यः शब्दः  ३२<br/>
द्वयोस्तु प्रवृत्त्योरभावात्  ३३<br/>
प्रथमाशब्दात्  ३४<br/>
सम्प्रतिपत्तिभावाच्च  ३५<br/>
संदिग्धाः सति बहुत्वे  ३६<br/>
संख्याभावः सामान्यतः  ३७<br/>
इति द्वितीय आह्निकः  इति द्वितीयोऽध्यायः <br/>
<br/>
<a name="chapter3">तृतीयोऽध्यायः  प्रथम आह्निकः</a><br/>
प्रसिद्धा इन्द्रियार्थाः  १<br/>
इन्द्रियार्थाप्रसिद्धिरिन्द्रियार्थेभ्योऽर्थान्तरस्य हेतुः  २<br/>
सोऽनपदेशः  ३<br/>
कारणाज्ञानात्  ४<br/>
कार्येषु ज्ञानात्  ५<br/>
अज्ञानाच्च  ६<br/>
अन्यदेव हेतुरित्यनपदेशः  ७<br/>
अर्थान्तरं ह्यर्थान्तरस्यानपदेशः  ८<br/>
संयोगि समवाय्येकार्थसमवायि विरोधि च  ९<br/>
कार्यं कार्यान्तरस्य  १०<br/>
विरोध्यभूतं भूतस्य  ११<br/>
भूतमभूतस्य  १२<br/>
भूतो भूतस्य  १३<br/>
प्रसिद्धिपूर्वकत्वादपदेशस्य  १४<br/>
अप्रसिद्धोऽनपदेशोऽसन्संदिग्धश्चानपदेशः  १५<br/>
यस्माद्विषाणी तस्मादश्वः  १६<br/>
यस्माद्विषाणी तस्माद्गौरिति चानैकान्तिकस्योदाहरणम्  १७<br/>
आत्मेन्द्रियार्थसंनिकर्षाद्यन्निष्पद्यते तदन्यत्  १८<br/>
प्रवृत्तिनिवृत्तिश्च प्रत्यगात्मनि दृष्टे परत्र लिङ्गम्  १९<br/>
इति प्रथम आह्निकः<br/>
<br/>
<br/>
तृतीयोऽध्यायः  द्वितीय आह्निकः<br/>
आत्मेन्द्रियार्थसंनिकर्षे ज्ञानस्य भावोऽभावश्च मनसो लिङ्गम्  १<br/>
तस्य द्रव्यत्वनित्यत्वे वायुना व्याख्याते  २<br/>
प्रयत्नायौगपद्याज्ज्ञानायौगपद्याच्चैकम्  ३<br/>
प्राणापाननिमेषोन्मेषजीवनमनोगतीन्द्रियान्तरविकाराः सुखदुःखेच्छाद्वेषप्रयत्नाश्चात्मनो लिङ्गानि  ४<br/>
तस्य द्रव्यत्वनित्यत्वे वायुना व्याख्याते  ५<br/>
यज्ञदत्त इति संनिकर्षे प्रत्यक्षाभावाद्दृष्टं लिङ्गं न विद्यते  ६<br/>
सामान्यतो दृष्टाच्चाविशेषः  ७<br/>
तस्मादागमिकः  ८<br/>
अहमिति शब्दस्य व्यतिरेकान्नागमिकम्  ९<br/>
यदि दृष्टमन्वक्षमहं देवदत्तोऽहं यज्ञदत्त इति  १०<br/>
दृष्ट आत्मनि लिङ्गे एक एव दृढत्वात्प्रत्यक्षवत्प्रत्ययः ११<br/>
देवदत्तो गच्छति यज्ञदत्तो गच्छतीत्युपचाराच्छरीरे प्रत्ययः  १२<br/>
संदिग्धस्तूपचारः  १३<br/>
अहमिति प्रत्यगात्मनि भावात्परत्राभावादर्थान्तरप्रत्यक्षः  १४<br/>
देवदत्तो गच्छतीत्युपचारादभिमानात्तावच्छरीरप्रत्यक्षोऽहङ्कारः  १५<br/>
संदिग्धस्तूपचारः  १६<br/>
न तु शरीरविशेषाद्यज्ञदत्तविष्णुमित्रयोर्ज्ञानं विषयः  १७<br/>
अहमिति मुख्ययोग्याभ्यां शब्दवद्व्यतिरेकाव्यभिचाराद्विशेषसिद्धेर्नागमिकः  १८<br/>
सुखदुःखज्ञाननिष्पत्त्यविशेषादैकात्म्यम्  १९<br/>
व्यवस्थातो नाना  २०<br/>
शास्त्रसामर्थ्याच्च  २१<br/>
इति द्वितीय आह्निकः  इति तृतीयोऽध्यायः<br/>
<br/>
<a name="chapter4">चतुर्थोऽध्यायः  प्रथम आह्निकः</a><br/>
सदकारणवन्नित्यम्  १<br/>
तस्य कार्यं लिङ्गम्  २<br/>
कारणभावात्कार्यभावः  ३<br/>
अनित्य इति विशेषतः प्रतिषेधभावः  ४<br/>
अविद्या  ५<br/>
महत्यनेकद्रव्यवत्त्वाद्रूपाच्चोपलब्धिः  ६<br/>
सत्यपि द्रव्यत्वे महत्त्वे रूपसंस्काराभावाद्वायोरनुपलब्धिः  ७<br/>
अनेकद्रव्यसमवायाद्रूपविशेषाच्च रूपोपलब्धिः  ८<br/>
तेन रसगन्धस्पर्शेषु ज्ञानं व्याख्यातम्  ९<br/>
तस्याभावादव्यभिचारः  १०<br/>
संख्याः परिमाणानि पृथक्त्वं संयोगविभागौ परत्वापरत्वे कर्म च रूपिद्रव्यसमवायाच्चाक्षुषाणि  ११<br/>
अरूपिष्वचाक्षुषाणि  १२<br/>
एतेन गुणत्वे भावे च सर्वेन्द्रियं ज्ञानं व्याख्यातम्  १३<br/>
इति प्रथम आह्निकः<br/>
<br/>
चतुर्थोऽध्यायः  द्वितीय आह्निकः<br/>
तत्पुनः पृथिव्यादिकार्यद्रव्यं त्रिविधं शरीरेन्द्रियविषयसंज्ञकम्  १<br/>
प्रत्यक्षाप्रत्यक्षाणां संयोगस्याप्रत्यक्षत्वात्पञ्चात्मकं न विद्यते  २<br/>
गुणान्तराप्रादुर्भावाच्च न त्र्यात्मकम्  ३<br/>
अणुसंयोगस्त्वप्रतिषिद्धः  ४<br/>
तत्र शरीरं द्विविधं योनिजमयोनिजं च   ५<br/>
अनियतदिग्देशपूर्वकत्वात्  ६<br/>
धर्मविशेषाच्च  ७<br/>
समाख्याभावाच्च  ८<br/>
संज्ञाया अनादित्वात्  ९<br/>
सन्त्ययोनिजाः  १०<br/>
वेदलिङ्गाच्च  ११<br/>
इति द्वितीय आह्निकः  इति चतुर्थोऽध्यायः<br/>
 <br/>
<a name="chapter5">पञ्चमोऽध्यायः  प्रथम आह्निकः</a><br/>
आत्मसंयोगप्रयत्नाभ्यां हस्ते कर्म  १<br/>
तथा हस्तसंयोगाच्च मुसले कर्म  २<br/>
अभिघातजे मुसलादौ कर्मणि व्यतिरेकादकारणं हस्तसंयोगः  ३<br/>
तथात्मसंयोगो हस्तकर्मणि  ४<br/>
अभिघातान्मुसलसंयोगाद्धस्ते कर्म  ५<br/>
आत्मकर्म हस्तसंयोगाच्च  ६<br/>
संयोगाभावे गुरुत्वात्पतनम्  ७<br/>
नोदनविशेषाभावान्नोर्ध्वं न तिर्यग्गमनम्  ८<br/>
प्रयत्नविशेषान्नोदनविशेषः  ९<br/>
नोदनविशेषादुदसनविशेषः  १०<br/>
हस्तकर्मणा दारककर्म व्याख्यातम्  ११<br/>
तथा दग्धस्य विस्फोटने  १२<br/>
प्रयत्नाभावे प्रसुप्तस्य चलनम्  १३<br/>
तृणे कर्म वायुसंयोगात्  १४<br/>
मणिगमनं सूच्यभिसर्पणमदृष्टकारणम्  १५<br/>
इषावयुगपत्संयोगविशेषाः कर्मान्यत्वे हेतुः  १६<br/>
नोदनादाद्यमिषोः कर्म तत्कर्मकारिताच्च संस्कारादुत्तरं तथोत्तरमुत्तरं च  १७<br/>
संस्काराभावे गुरुत्वात्पतनम्  १८<br/>
इति प्रथम आह्निकः<br/>
<br/>
पञ्चमोऽध्यायः  द्वितीय आह्निकः<br/>
नोदनापीडनात्संयुक्तसंयोगाच्च पृथिव्यां कर्म  १<br/>
तद्विशेषेणादृष्टकारितम्  २<br/>
अपां संयोगाभावे गुरुत्वात्पतनम्  ३<br/>
द्रवत्वात्स्यन्दनम्  ४<br/>
नाड्यो वायुसंयोगादारोहणम्  ५<br/>
नोदनापीडनात्संयुक्तसंयोगाच्च  ६<br/>
वृक्षाभिसर्पणमित्यदृष्टकारितम्  ७<br/>
अपां संघातो विलयनं च तेजःसंयोगात्  ८<br/>
तत्र विस्फूर्जथुर्लिङ्गम्  ९<br/>
वैदिकं च  १०<br/>
अपां संयोगाद्विभागाच्च स्तनयित्नोः  ११<br/>
पृथिवीकर्मणा तेजःकर्म वायुकर्म च व्याख्यातम्  १२<br/>
अग्नेरूर्ध्वज्वलनं वायोस्तिर्यक्पवनमणूनां मनसंश्चाद्यकर्मादृष्टकारितम्  १३<br/>
हस्तकर्मणा मनसः कर्म व्याख्यातम्  १४<br/>
आत्मेन्द्रियमनोऽर्थसंनिकर्षात्सुखदुःखम्  १५<br/>
तदनारम्भ आत्मस्थे मनसि शरीरस्य दुःखाभावः संयोगः  १६<br/>
अपसर्पणमुपसर्पणमशितपीतसंयोगाः कार्यान्तरसंयोगाश्चेत्यदृष्टकारितानि  १७<br/>
तदभावे संयोगाभावोऽप्रादुर्भावश्च मोक्षः  १८<br/>
द्रव्यगुणकर्मनिष्पत्तिवैधर्म्यादभावस्तमः  १९<br/>
तेजसो द्रव्यान्तरेणावरणाच्च  २०<br/>
दिक्कालावाकाशं च क्रियावद्वैधर्म्यान्निष्क्रियाणि  २१<br/>
एतेन कर्माणि गुणाश्च व्याख्याताः  २२<br/>
निष्क्रियाणां समवायः कर्मभ्यो निषिद्धः  २३<br/>
कारणं त्वसमवायिनो गुणाः  २४<br/>
गुणैर्दिग्व्याख्याता  २५<br/>
कारणेन कालः  २६<br/>
इति द्वितीय आह्निकः  इति पञ्चमोऽध्यायः<br/>
<br/>
<a name="chapter6">षष्ठोऽध्यायः  प्रथम आह्निकः</a><br/>
बुद्धिपूर्वा वाक्यकृतिर्वेदे  १<br/>
ब्राह्मणे संज्ञाकर्म सिद्धिलिङ्गम्  २<br/>
बुद्धिपूर्वो ददातिः  ३<br/>
तथा प्रतिग्रहः  ४<br/>
आत्मान्तरगुणानामात्मान्तरेऽकारणत्वात्  ५<br/>
तद्दुष्टभोजने न विद्यते  ६<br/>
दुष्टं हिंसायाम्  ७<br/>
तस्य समभिव्याहारतो दोषः  ८<br/>
तददुष्टे न विद्यते  ९<br/>
पुनर्विशिष्टे प्रवृत्तिः  १०<br/>
समे हीने वा प्रवृत्तिः  ११<br/>
एतेन हीनसमविशिष्टधार्मिकेभ्यः परस्वादानं व्याख्यातम्  १२<br/>
तथा विरुद्धानां त्यागः  १३<br/>
हीने परे त्यागः  १४<br/>
समे आत्मत्यागः परत्यागो वा  १५<br/>
विशिष्टे <br/>
आत्मत्याग इति  १६<br/>
इति प्रथम आह्निकः  <br/>
<br/>
षष्ठोऽध्यायः  द्वितीय आह्निकः<br/>
दृष्टादृष्टप्रयोजनानां दृष्टाभावे प्रयोजनमभ्युदयाय  १<br/>
अभिषेचनोपवासब्रह्मचर्यगुरुकुलवासवानप्रस्थयज्ञदानप्रोक्षणदिङ्नक्षत्रमन्त्रकाल-<br/>
नियमाश्चादृष्टाय  २<br/>
चातुराश्रम्यमुपधा अनुपधाश्च  ३<br/>
भावदोष उपधादोषोऽनुपधा  ४<br/>
यदिष्टरूपरसगन्धस्पर्शं प्रोक्षितमभ्युक्षितं च तच्छुचि  ५<br/>
अशुचीति शुचि प्रतिषेधः  ६<br/>
अर्थान्तरं च  ७<br/>
अयतस्य शुचिभोजनादभ्युदयो न विद्यते नियमाभावाद्विद्यते वार्थान्तरत्वाद्यमस्य  ८<br/>
असति चाभावात्  ९<br/>
सुखाद्रागः  १०<br/>
तन्मयत्वाच्च  ११<br/>
अदृष्टाच्च  १२<br/>
जातिविशेषाच्च  १३<br/>
इच्छाद्वेषपूर्विका धर्माधर्मप्रवृत्तिः  १४<br/>
तत्संयोगो विभागः  १५<br/>
आत्मगुणकर्मसु मोक्षो व्याख्यातः  १६<br/>
इति द्वितीय आह्निकः  इति षष्ठोऽध्यायः<br/>
<br/>
<a name="chapter7">सप्तमोऽध्यायः  प्रथम आह्निकः</a><br/>
उक्ता गुणाः  १<br/>
पृथिव्यादिरूपरसगन्धस्पर्शा द्रव्यानित्यत्वादनित्याश्च  २<br/>
एतेन नित्येषु नित्यत्वमुक्तम्  ३<br/>
अप्सु तेजसि वायौ च नित्या द्रव्यनित्यत्वात्  ४<br/>
अनित्येष्वनित्या द्रव्यानित्यत्वात्  ५<br/>
कारणगुणपूर्वकाः पृथिव्यां पाकजाः  ६<br/>
एकद्रव्यत्वात्  ७<br/>
अणोर्महतश्चोपलब्ध्यनुपलब्धी नित्ये व्याख्याते  ८<br/>
कारणबहुत्वाच्च  ९<br/>
अतो विपरीतमणु  १०<br/>
अणु महदिति तस्मिन्विशेषभावाद्विशेषाभावाच्च  ११<br/>
एककालत्वात्  १२<br/>
दृष्टान्ताच्च  १३<br/>
अणुत्वमहत्त्वयोरणुत्वमहत्त्वाभावः कर्मगुणैर्व्याख्यातः  १४<br/>
कर्मभिः कर्माणि गुणैश्च गुणा व्याख्याताः  १५<br/>
अणुत्वमहत्त्वाभ्यां कर्मगुणाश्च व्याख्याताः  १६<br/>
एतेन दीर्घत्वह्रस्वत्वे व्याख्याते  १७<br/>
अनित्येऽनित्यम्  १८<br/>
नित्ये नित्यम्  १९<br/>
नित्यं परिमण्डलम्  २०<br/>
अविद्या च विद्यालिङ्गम्  २१<br/>
विभवान्महानाकाशस्तथा चात्मा  २२<br/>
तदभावादणु मनः  २३<br/>
गुणैर्दिग्व्याख्याता  २४<br/>
कारणे कालः  २५<br/>
इति प्रथम आह्निकः<br/>
<br/>
सप्तमोऽध्यायः  द्वितीय आह्निकः<br/>
रूपरसगन्धस्पर्शव्यतिरेकादर्थान्तरमेकत्वम्  १<br/>
तथा पृथक्त्वम्  २<br/>
एकत्वैकपृथक्त्वयोरेकत्वैकपृथक्त्वाभावोऽणुत्वमहत्त्वाभ्यां व्याख्यातः  ३<br/>
निःसंख्यत्वात्कर्मगुणानां सर्वैकत्वं न विद्यते  ४<br/>
भ्रान्तं तत्  ५<br/>
एकत्वाभावाद्भक्तिस्तु न विद्यते  ६<br/>
कार्यकारणयोरेकत्वैकपृथक्त्वाभावादेकत्वैकपृथक्त्वं न विद्यते  ७<br/>
एतदनित्ययोर्व्याख्यातम्  ८<br/>
अन्यतरकर्मज उभयकर्मजः संयोगजश्च संयोगः  ९<br/>
एतेन विभागो व्याख्यातः  १०<br/>
संयोगविभागयोः संयोगविभागाभावोऽणुत्वमहत्त्वाभ्यां व्याख्यातः  ११<br/>
कर्मभिः कर्माणि गुणैर्गुणा अणुत्वमहत्त्वाभ्यामिति  १२<br/>
युतसिद्ध्यभावात्कार्यकारणयोः संयोगविभागौ न विद्येते  १३<br/>
गुणत्वात्  १४<br/>
गुणोऽपि विभाव्यते  १५<br/>
निष्क्रियत्वात्  १६<br/>
असति नास्तीति च प्रयोगात्  १७<br/>
शब्दार्थावसम्बन्धौ  १८<br/>
संयोगिनो दण्डात्समवायिनो विशेषाच्च  १९<br/>
सामयिकः शब्दादर्थप्रत्ययः  २०<br/>
एकदिक्काभ्यामेककालाभ्यां संनिकृष्टविप्रकृष्टाभ्यां परमपरं च  २१<br/>
कारणपरत्वात्कारणापरत्वाच्च  २२<br/>
परत्वापरत्वयोः परत्वापरत्वाभावोऽणुत्वमहत्त्वाभ्यां व्याख्यातः  २३<br/>
कर्मभिः कर्माणि  २४<br/>
गुणैर्गुणाः  २५<br/>
इहेदमिति यतः कार्यकारणयोः स समवायः  २६<br/>
द्रव्यत्वगुणत्वप्रतिषेधो भावेन व्याख्यातः  २७<br/>
तत्त्वं भावेन  २८<br/>
इति द्वितीय आह्निकः  इति सप्तमोऽध्यायः<br/>
<br/>
<a name="chapter8">अष्टमोऽध्यायः  प्रथम आह्निकः</a><br/>
द्रव्येषु ज्ञानं व्याख्यातम्  १<br/>
तत्रात्मा मनश्चाप्रत्यक्षे  २<br/>
ज्ञाननिर्देशे ज्ञाननिष्पत्तिविधिरुक्तः  ३<br/>
गुणकर्मसु संनिकृष्टेषु ज्ञाननिष्पत्तेर्द्रव्यं कारणम्  ४<br/>
सामान्यविशेषेषु सामान्यविशेषाभावात्तदेव ज्ञानम्  ५<br/>
सामान्यविशेषापेक्षं द्रव्यगुणकर्मसु  ६<br/>
द्रव्ये द्रव्यगुणकर्मापेक्षम्  ७<br/>
गुणकर्मसु गुणकर्माभावाद्गुणकर्मापेक्षं न विद्यते  ८<br/>
समवायिनः श्वैत्याच्छ्वैत्यबुद्धेश्च श्वेते बुद्धिस्ते एते कार्यकारणभूते  ९<br/>
द्रव्येष्वनितरेतरकारणाः  १०<br/>
कारणायौगपद्यात्कारणक्रमाच्च <br/>
घटपटादिबुद्धीनां क्रमो न हेतुफलभावात्  ११<br/>
इति प्रथम आह्निकः<br/>
<br/>
अष्टमोऽध्यायः  द्वितीय आह्निकः<br/>
अयमेष त्वया कृतं भोजयैनमिति बुद्ध्यपेक्षम्  १<br/>
दृष्टेषु भावाददृष्टेष्वभावात्  २<br/>
अर्थ इति द्रव्यगुणकर्मसु  ३<br/>
द्रव्येषु पञ्चात्मकत्वं प्रतिषिद्धम्  ४<br/>
भूयस्त्वाद्गन्धवत्त्वाच्च पृथिवी गन्धज्ञाने प्रकृतिः  ५<br/>
तथापस्तेजो वायुश्च <br/>
रसरूपस्पर्शाविशेषात्  ६<br/>
इति द्वितीय आह्निकः  इत्यष्टमोऽध्यायः<br/>
<br/>
<a name="chapter9">नवमोऽध्यायः  प्रथम आह्निकः</a><br/>
क्रियागुणव्यपदेशाभावात्प्रागसत्  १<br/>
सदसत्  २<br/>
असतः क्रियागुणव्यपदेशाभावादर्थान्तरम्  ३<br/>
सच्चासत्  ४<br/>
यच्चान्यदसदतस्तदसत्  ५<br/>
असदिति भूतप्रत्यक्षाभावाद्भूतस्मृतेर्विरोधिप्रत्यक्षवत्  ६<br/>
तथाभावे भावप्रत्यक्षत्वाच्च  ७<br/>
एतेनाघटोऽगौरधर्मश्च व्याख्यातः  ८<br/>
अभूतं नास्तीत्यनर्थान्तरम्  ९<br/>
नास्ति घटो गेहे इति सतो घटस्य गेहसंसर्गप्रतिषेधः  १०<br/>
आत्मन्यात्ममनसोः संयोगविशेषादात्मप्रत्यक्षम्  ११<br/>
तथा द्रव्यान्तरेषु प्रत्यक्षम्  १२<br/>
असमाहितान्तःकरणा उपसंहृतसमाधयस्तेषाञ्च  १३<br/>
तत्समवायात्कर्मगुणेषु  १४<br/>
आत्मसमवायादात्मगुणेषु  १५<br/>
इति प्रथम आह्निकः <br/>
 <br/>
नवमोऽध्यायः  द्वितीय आह्निकः<br/>
अस्येदं कार्यं कारणं संयोगि विरोधि समवायि चेति लैङ्गिकम्  १<br/>
अस्येदं कार्यकारणसम्बन्धश्चावयवाद्भवति  २<br/>
एतेन शाब्दं व्याख्यातम्  ३<br/>
हेतुरपदेशो लिङ्गं प्रमाणं करणमित्यनर्थान्तरम्  ४<br/>
अस्येदं बुद्ध्यपेक्षितत्वात्  ५<br/>
आत्ममनसोः संयोगविशेषात्संस्काराच्च स्मृतिः  ६<br/>
तथा स्वप्नः  ७<br/>
स्वप्नान्तिकम्  ८<br/>
धर्माच्च  ९<br/>
इन्द्रियदोषात्संस्कारदोषाच्चाविद्या  १०<br/>
तद्दुष्टज्ञानम्  ११<br/>
अदुष्टं विद्या  १२<br/>
आर्षं सिद्धदर्शनं च धर्मेभ्यः  १३<br/>
इति द्वितीय आह्निकः  इति नवमोऽध्यायः<br/>
<br/>
<a name="chapter10">दशमोऽध्यायः  प्रथम आह्निकः</a><br/>
इष्टानिष्टकारणविशेषाद्विरोधाच्च मिथः सुखदुःखयोरर्थान्तरभावः  १<br/>
संशयनिर्णयान्तराभावश्च ज्ञानान्तरत्वे हेतुः  २<br/>
तयोर्निष्पत्तिः प्रत्यक्षलैङ्गिकाभ्याम्  ३<br/>
अभूदित्यपि  ४<br/>
सति च कार्यादर्शनात्  ५<br/>
एकार्थसमवायिकारणान्तरेषु दृष्टत्वात्  ६<br/>
एकदेशे इत्येकस्मिञ्शिरः पृष्ठमुदरं मर्माणि तद्विशेषस्तद्विशेषेभ्यः  ७<br/>
इति प्रथम आह्निकः<br/>
<br/>
दशमोऽध्यायः  द्वितीय आह्निकः<br/>
कारणमिति द्रव्ये कार्यसमवायात्  १<br/>
संयोगाद्वा  २<br/>
कारणे समवायात्कर्माणि  ३<br/>
तथा रूपे कारणैकार्थसमवायाच्च  ४<br/>
कारणसमवायात्संयोगः पटस्य  ५<br/>
कारणकारणसमवायाच्च  ६<br/>
संयुक्तसमवायादग्नेर्वैशेषिकम्  ७<br/>
दृष्टानां दृष्टप्रयोजनानां दृष्टाभावे प्रयोगोऽभ्युदयाय  ८<br/>
तद्वचनादाम्नायस्य प्रामाण्यमिति  ९<br/>
इति द्वितीय आह्निकः<br/>
इति दशमोऽध्यायः<br/>


<br/>

&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp इति वैशेषिकदर्शनम्  <br>


</p>

 
</div>

 
 


</div>


</div>

</div>
</div>

<script src="javascript/mobile_custom.js"></script>
</body>


</html>
